<!doctype html><html lang=it-it><head><script async src="https://www.googletagmanager.com/gtag/js?id=G-H41E1B9G7L"></script>
<script>var doNotTrack=!1;if(!doNotTrack){window.dataLayer=window.dataLayer||[];function gtag(){dataLayer.push(arguments)}gtag("js",new Date),gtag("config","G-H41E1B9G7L",{anonymize_ip:!1})}</script><meta charset=utf-8><meta http-equiv=x-ua-compatible content="IE=edge,chrome=1"><title>Morte e motivazione: confutazione radicale di alcune argomentazioni comuni | Appunti di Etica ed Evoluzione del Ringiovanimento</title><meta name=viewport content="width=device-width,minimum-scale=1"><meta name=description content="Diverse persone, tra cui Neil deGrasse Tyson, ma non solo, sostengono delle argomentazioni particolari riguardo alla morte:
Vivere per sempre? Certo, è un&rsquo;idea allettante, ma per come la vedo io è la consapevolezza che morirò a creare l&rsquo;attenzione che metto nell&rsquo;essere vivo, l&rsquo;urgenza di realizzarmi, il bisogno di esprimere amore ora, non più tardi. Se viviamo per sempre, perché mai alzarsi dal letto la mattina? Si ha sempre un domani."><meta name=generator content="Hugo 0.101.0"><meta name=robots content="noindex, nofollow"><link rel=stylesheet href=/rjevolution/ananke/css/main.min.css><meta property="og:title" content="Morte e motivazione: confutazione radicale di alcune argomentazioni comuni"><meta property="og:description" content="Diverse persone, tra cui Neil deGrasse Tyson, ma non solo, sostengono delle argomentazioni particolari riguardo alla morte:
Vivere per sempre? Certo, è un&rsquo;idea allettante, ma per come la vedo io è la consapevolezza che morirò a creare l&rsquo;attenzione che metto nell&rsquo;essere vivo, l&rsquo;urgenza di realizzarmi, il bisogno di esprimere amore ora, non più tardi. Se viviamo per sempre, perché mai alzarsi dal letto la mattina? Si ha sempre un domani."><meta property="og:type" content="article"><meta property="og:url" content="https://biologicinfo.github.io/rjevolution/posts/morte-e-motivazione/"><meta property="article:section" content="posts"><meta property="article:published_time" content="2022-08-16T11:57:15+02:00"><meta property="article:modified_time" content="2022-08-16T11:57:15+02:00"><meta itemprop=name content="Morte e motivazione: confutazione radicale di alcune argomentazioni comuni"><meta itemprop=description content="Diverse persone, tra cui Neil deGrasse Tyson, ma non solo, sostengono delle argomentazioni particolari riguardo alla morte:
Vivere per sempre? Certo, è un&rsquo;idea allettante, ma per come la vedo io è la consapevolezza che morirò a creare l&rsquo;attenzione che metto nell&rsquo;essere vivo, l&rsquo;urgenza di realizzarmi, il bisogno di esprimere amore ora, non più tardi. Se viviamo per sempre, perché mai alzarsi dal letto la mattina? Si ha sempre un domani."><meta itemprop=datePublished content="2022-08-16T11:57:15+02:00"><meta itemprop=dateModified content="2022-08-16T11:57:15+02:00"><meta itemprop=wordCount content="6315"><meta itemprop=keywords content="logica,retorica,morte,motivazione,emozioni,faq,"><meta name=twitter:card content="summary"><meta name=twitter:title content="Morte e motivazione: confutazione radicale di alcune argomentazioni comuni"><meta name=twitter:description content="Diverse persone, tra cui Neil deGrasse Tyson, ma non solo, sostengono delle argomentazioni particolari riguardo alla morte:
Vivere per sempre? Certo, è un&rsquo;idea allettante, ma per come la vedo io è la consapevolezza che morirò a creare l&rsquo;attenzione che metto nell&rsquo;essere vivo, l&rsquo;urgenza di realizzarmi, il bisogno di esprimere amore ora, non più tardi. Se viviamo per sempre, perché mai alzarsi dal letto la mattina? Si ha sempre un domani."></head><body class="ma0 avenir bg-near-white"><header><div class=bg-blue><nav class="pv3 ph3 ph4-ns" role=navigation><div class="flex-l justify-between items-center center"><a href=/rjevolution/ class="f3 fw2 hover-white no-underline white-90 dib">Appunti di Etica ed Evoluzione del Ringiovanimento</a><div class="flex-l items-center"><ul class="pl0 mr3"><li class="list f5 f4-ns fw4 dib pr3"><a class="hover-white no-underline white-90" href=/rjevolution/pages/about title="About pagina">About</a></li><li class="list f5 f4-ns fw4 dib pr3"><a class="hover-white no-underline white-90" href=/rjevolution/news title="News pagina">News</a></li><li class="list f5 f4-ns fw4 dib pr3"><a class="hover-white no-underline white-90" href=/rjevolution/pages title="Pagine pagina">Pagine</a></li><li class="list f5 f4-ns fw4 dib pr3"><a class="hover-white no-underline white-90" href=/rjevolution/papers title="Papers pagina">Papers</a></li><li class="list f5 f4-ns fw4 dib pr3"><a class="hover-white no-underline white-90" href=/rjevolution/posts title="Posts pagina">Posts</a></li></ul><div class=ananke-socials></div></div></div></nav></div></header><main class=pb7 role=main><article class="flex-l flex-wrap justify-between mw8 center ph3"><header class="mt4 w-100"><aside class="instapaper_ignoref b helvetica tracked">POSTS</aside><div id=sharing class="mt3 ananke-socials"></div><h1 class="f1 athelas mt3 mb1">Morte e motivazione: confutazione radicale di alcune argomentazioni comuni</h1><time class="f6 mv4 dib tracked" datetime=2022-08-16T11:57:15+02:00>agosto 16, 2022</time></header><div class="nested-copy-line-height lh-copy serif f4 nested-links mid-gray pr4-l w-two-thirds-l"><p>Diverse persone, tra cui Neil deGrasse Tyson, ma non solo, sostengono delle argomentazioni particolari riguardo alla morte:</p><blockquote><p>Vivere per sempre? Certo, è un&rsquo;idea allettante, ma per come la vedo io è la consapevolezza che morirò a creare l&rsquo;attenzione che metto nell&rsquo;essere vivo, l&rsquo;urgenza di realizzarmi, il bisogno di esprimere amore ora, non più tardi. Se viviamo per sempre, perché mai alzarsi dal letto la mattina? Si ha sempre un domani.</p></blockquote><p>&ldquo;Non hai paura di non esserci?&rdquo;</p><blockquote><p>Ho paura di vivere una vita in cui avrei potuto realizzare qualcosa e non l&rsquo;ho fatto, ecco cosa temo. Non temo la morte.</p></blockquote><p><a href="https://youtu.be/IJHkCzMok1o?t=577">Qui un video con il pezzo di intervista</a>.</p><p>In sostanza Neil deGrasse Tyson sostiene che:</p><ol><li>la motivazione ad agire richiede necessariamente la consapevolezza di avere una data di scadenza</li><li>la sua più grande paura non è la morte, ma è non aver realizzato qualcosa che avrebbe potuto realizzare</li></ol><p>Proviamo a vedere bene quali problemi ci sono in queste affermazioni.</p><h2 id=tldr>TL;DR</h2><ol><li>La <strong>neurobiologia</strong> ci dice che la motivazione non è basata sulla consapevolezza della morte, ma sulla prospettiva di ricompensa (di qualsiasi tipo, sociale, fisica, mentale, insomma di benessere, appagamento, piacere, miglioramento di condizione). Infatti anche gli altri mammiferi simili a noi (e in generale gli animali) che non sono consapevoli della morte sono motivati e agiscono tranquillamente, e lo stesso vale per gli esseri umani che ancora non hanno consapevolezza della morte (bambini, adolescenti).</li><li>Lo scopo fondamentale non è realizzare qualcosa, ma appunto stare bene, e la condanna a morte viola questo scopo ultimo fondamentale (come darsi la zappa sui piedi).</li><li>Infatti la consapevolezza della morte, che annulla ogni prospettiva di benessere, agisce come demotivante a un livello fondamentale, cosa che diventa sempre più evidente con l&rsquo;aumento dell&rsquo;età (anche se poi si manifesta diversamente in diverse persone, come tutto).</li><li>La morte non è l&rsquo;unica &ldquo;deadline&rdquo; a determinare urgenza, ci possono essere altre scadenze non mortali (e comunque l&rsquo;urgenza non è certo l&rsquo;unico fattore della motivazione, come mostrato sopra).</li><li>La morte è il <em>problema</em> alla base della possibilità (e quindi della paura) di vivere una vita senza aver realizzato qualcosa, non è la soluzione al problema. Un po&rsquo; come dire &ldquo;Ho paura di non riuscire a finire il mio libro in tempo, ecco cosa temo. Non ho paura del Titanic che sta affondando [anzi meglio che affondi, almeno ho l&rsquo;urgenza di finirlo]&rdquo;. Surreale, questo è un errore logico fondamentale, una svista enorme.</li></ol><p><img src="https://media.discordapp.net/attachments/1005368836838658078/1008844506851967187/iai_a_room_that_is_flooding_12cb51fb-f231-4245-91f1-209a7c094e5d.png?width=641&height=641" alt=Titanic></p><p>Riporto anche queste risposte valide (alcune delle quali incluse sui quanto già detto sopra) che sono state trovate automaticamente da un algoritmo:</p><ol><li>Falsa causa: l&rsquo;autore suggerisce che è la consapevolezza della nostra mortalità a creare un senso di urgenza e di concentrazione nella vita. Tuttavia, ci sono molti altri fattori che possono creare un senso di urgenza e concentrazione (cose meritevoli di attenzione, scadenze varie ma non mortali, &mldr;). L&rsquo;attenzione che diamo all&rsquo;essere vivi non deve necessariamente basarsi sulla consapevolezza della nostra mortalità. Potremmo tranquillamente concentrarci sul godere del nostro tempo di vita e <strong>vivere il momento senza preoccuparci del futuro</strong>.</li><li>Anche l&rsquo;idea che dobbiamo realizzare qualcosa per dare un senso alla nostra vita è sbagliata. Possiamo trovare un significato nella nostra vita attraverso le <strong>relazioni, le esperienze e semplicemente godendoci il momento</strong>.</li><li>Appello alla paura: l&rsquo;autore cerca di spaventare il lettore per convincerlo ad accettare il suo punto di vista dicendo che se vivremo per sempre, non realizzeremo mai nulla.</li><li>Pendenza scivolosa: l&rsquo;autore suggerisce che se vivremo per sempre, non ci alzeremo mai dal letto al mattino, uno scenario estremo e improbabile.</li><li>Appello al ridicolo: nell&rsquo;intervista si vede Neil deGrasse Tyson ridere di fronte alla desiderabilità di poter vivere senza una data di scadenza certa.</li></ol><h2 id=la-motivazione-non-richiede-necessariamente-la-consapevolezza-di-avere-una-data-di-scadenza>La motivazione non richiede necessariamente la consapevolezza di avere una data di scadenza</h2><p>In quell&rsquo;intervista presente nel video linkato sopra, Neil de Grasse Tyson chiede all&rsquo;interlocutore se voglia vivere per sempre, e questi gli risponde di sì. Al che Tyson scoppia in una fragorosa risata, che è un argomento retorico definito <strong>appello al ridicolo</strong>. Di cattivo gusto anche perché l&rsquo;interlocutore è visibilmente più anziano (cioè danneggiato).
La cosa buona è che poi Tyson si ricompone e introduce la sua obiezione con &ldquo;per come la vedo io&rdquo;, ponendosi in un piano di opinione personale, quindi non sembra volerla imporre come valida per chiunque. È perfettamente lecito e sacrosanto esporre un proprio punto di vista, ma ciò non vuol dire che non si possa analizzare la fondatezza logica e fenomenologica di quel punto di vista.</p><p>Innanzitutto, la biologia &ndash; neurobiologia ed etologia in particolare &ndash; è ben consapevole che <strong>la motivazione <em>non</em> è basata sulla consapevolezza della morte, ma è invece basata sulla prospettiva di ricompensa (piacere, appagamento, benessere, gioia, passione)</strong>. Il cervello è un organo predittivo che cerca di massimizzare la ricompensa (non a caso si parla di <em>reward learning</em>) e minimizzare la sofferenza.</p><blockquote><p>La neurobiologia dell&rsquo;emozione e del sentimento ci spiega in termini suggestivi, che la gioia e le sue varianti sono preferibili al dolore e agli affetti simili, e sono inoltre più favorevoli alla salute e allo sviluppo creativo del nostro essere. Dovremmo dunque cercare la gioia, per decisione ragionata, e senza preoccuparci di quanto stupida e poco realistica possa sembrare quella ricerca. (Antonio Damasio)</p></blockquote><p>Tra l&rsquo;altro, la consapevolezza della morte può creare un senso di urgenza, ma <em>non</em> è certo l&rsquo;unico fattore: anche altri fattori, come una scadenza incombente non mortale, possono creare un senso di urgenza senza appunto scomodare la morte. Chiaramente non esiste solo la morte del corpo come &ldquo;deadline&rdquo; (curioso termine).
Ma, appunto, le &ldquo;deadline&rdquo; non sono affatto l&rsquo;unico fattore della motivazione: si può essere stimolati a raggiungere un obiettivo perché lo si trova personalmente appagante, non perché si teme la morte.
E in quest&rsquo;ottica, il senso di urgenza si manifesta anche in un altro modo, ovvero come senso di mancanza, nel presente, di una certa cosa che ci piace, in forma di tristezza, senso di vuoto, frustrazione, ansia. Le emozioni si presentano proprio nel presente per spingerci verso ciò che ci fa stare bene.</p><p>Insomma, <em>la consapevolezza della morte non è necessaria per la motivazione</em>, dato che è sufficiente la prospettiva del piacere (cibo, compagnia, divertimento, amore, sesso, ecc.). In altre parole, <strong>siamo intrinsecamente motivati a fare ciò che ci piace e ci appassiona</strong> (o ciò che direttamente non ci piace ma che poi porta a sbloccare ciò che ci appassiona). Anzi si potrebbe dire che il piacere è alla base del senso della vita: prendete persone che stanno soffrendo di anedonia, mancanza di piacere, e chiedetegli quanto abbia senso una vita in cui non si prova piacere.</p><p>In quest&rsquo;ottica, il gioco, più che la punizione, è uno strumento fondamentale di insegnamento e apprendimento, perché sfrutta un bisogno psicologico quasi universale. E vale per i premi in generale. Quando giochi a calcio o a tennis, ci giochi perché è divertente; vai in pizzeria con gli amici perché ti piace mangiare e parlare con loro, per conoscere nuove persone, ecc.; esci con una persona e la baci perché ne sei attratto e ti fa stare bene mentre stai con lei (non perché sai che è condannata!). Ci sono infiniti esempi.</p><p><strong>Il valore delle cose non è dato dalla durata della vita, ma dalla qualità dell&rsquo;esperienza</strong> (che alla fine dipende dalla capacità di provare emozioni e sentimenti).</p><p>Ci sono anche un paio di esempi concreti lampanti, che sono sufficienti a confutare radicalmente la tesi che la consapevolezza della morte (&ldquo;tenere sempre presente l&rsquo;inevitabilità della nostra morte&rdquo;, &ldquo;tenere in vista la fine&rdquo;) sarebbe necessaria per la motivazione: i bambini piccoli e gli animali sono pochissimo o per nulla consapevoli della morte &ndash; quindi dalla parte opposta del &ldquo;tenere bene in vista la fine&rdquo; &ndash;, eppure trovano eccome la motivazione per alzarsi e per agire. I bambini giocano, imparano, mangiano perché provano queste attività piacevoli (ricompensa), e la stessa cosa vale per gli animali non umani, come ad esempio i cani.
Spesso si dice infatti che i bambini sono coloro che vivono meglio il presente, quindi (e parlo anche per esperienza personale) non serve affatto la consapevolezza della morte per godersi la vita, anzi, semmai il contrario (collegamento: &ldquo;la felicità è fatta di attimi di dimenticanza&rdquo;). Non a caso quando poi arriva la consapevolezza della morte, alcuni bambini hanno dei traumi e possono sviluppare anche dei disturbi (ansia generalizzata, depressione derealizzazione, ecc.). Inoltre si sa chiaramente che molte forme di depressione e ansia sono associate a malattie, lutti, esperienze traumatiche, quindi esperienze negative (tutto ciò che minaccia gravemente il benessere e la nostra identità personale, tra cui appunto malattia e morte).</p><p>Se non bastassero questi rilievi, riporto un articolo pubblicato su <em>Le Scienze</em> che parla del problema di come introdurre la morte ai bambini (ed è un problema proprio perché si deve introdurre una cosa problematica, non bella, non positiva, non motivante), in cui viene riportato questa testimonianza di una madre (tra l&rsquo;altro psicologa):</p><blockquote><p>Mia figlia è molto spaventata dal pensiero della morte [&mldr;]. Purtroppo questa paura si ripresenta di frequente, con terribili crisi di pianto inconsolabile. Inizialmente ho cercato di rassicurarla spiegandole dolcemente il ciclo della vita, ma vedendo che la cosa aveva un effetto controproducente, di fronte alla sua esplicita richiesta &ldquo;mamma, dimmi che io non morirò mai&rdquo;, l&rsquo;ho rassicurata dicendole che a lei non sarebbe mai accaduto. Durante queste crisi mi chiede se anche le altre persone che lei ama (nonni e genitori) un giorno diventeranno vecchi, si ammaleranno e moriranno. Altre volte la abbraccio forte e tento di cambiare argomento, di distrarla e di farla ridere. Mi si spezza il cuore davanti a queste sue paure e credo che siano troppo precoci in una bambina di tre anni.</p></blockquote><p>&ldquo;Mamma, dimmi che io non morirò mai&rdquo;. Trovo interessante la consapevolezza forte della bambina che già intuisce che anche fra 80 anni vorrà stare bene e quindi non vorrà morire. Non sembra che la nozione della morte abbia avuto un impatto particolarmente motivante o positivo. Anzi, sembra che la bambina stesse proprio bene in una prospettiva di non mortalità. E non solo lei. Io stesso e altri miei conoscenti abbiamo avuto esperiene simili. Tutto ciò ha perfettamente senso proprio alla luce dell&rsquo;evoluzione, dato che, detta in modo brutale, un sistema vivente sopravvive meglio quanto più si orienta a respingere la propria distruzione, e a tendere verso ciò che fa stare bene e protegge.
Il discorso del &ldquo;ciclo della vita&rdquo;, che registra il record assoluto dei fraintendimenti biologici e dei bias, merita un approfondimento a parte, ma di base è una somma di fallacia naturalistica e ignoranza dei fondamenti dell&rsquo;evoluzione.</p><h3 id=la-consapevolezza-della-morte-tende-a-inibire-la-motivazione>La consapevolezza della morte tende a inibire la motivazione</h3><p>La motivazione è massima quando: 1, il nostro agire ha speranze di successo, e 2, il premio è adeguato. Se mi devo sforzare per ottenere briciole, nulla, o addirittura sofferenza, la motivazione sarà bassissima. Ma anche se la ricompensa è altissima ma le probabilità sono troppo basse, la spinta tenderà ad essere ridotta o assente.
Il cervello può anche tendere a bloccare l&rsquo;azione per evitare sofferenze e risparmiare energie (dirottandole su un certo tipo di cognizione) in attesa che la situazione si sblocchi, anche sollevando sintomi che possono ricadere in diagnosi di depressione (si vedano ad es. gli studi di Paul Andrews e altri).</p><p>Tutto ciò perché, ovviamente, la morte e la sofferenza non sono percepiti come premi, ma come punizioni. Se il calcolo premi / punizioni (beneficio / rischio ecc.) generale pende drasticamente dalla parte del <em>fail</em>, l&rsquo;azione tende ad essere inibita. Uno fa cose se si aspetta poi di stare bene, di ottenere una bella situazione. Mi colpi anche una frase in un libro di addestramento dei cani: &ldquo;i cani, come la maggior parte degli umani, non lavorano se non hanno una adeguata ricompensa&rdquo;. Come è logico, giusto, sensato che sia da ogni punto di vista (ovviamente salvo eccezioni, ma come regola deve essere chiaro il concetto).</p><p><strong>La consapevolezza della morte, quindi, può creare un senso di futilità e apatia generale</strong>, poiché la nostra motivazione ultima a stare bene è annullata dalla consapevolezza che qualsiasi azione che intraprenderemo non sarà efficace per portarci alla fine a stare bene (scopo ultimo della motivazione), perché, al contrario, saremo sempre più annientati, disintegrati (l&rsquo;invecchiamento è questo). La morte non è benessere, non essendo nemmeno un &ldquo;essere&rdquo; (per stare bene bisogna come minimo esistere). Paradossalmente, chi è più consapevole, cioè ha una visione più ampia e di lungo termine, soffre di più (questo si collega al concetto che &ldquo;la felicità è una forma di dimenticanza&rdquo;, oppure &ldquo;beato te che non capisci niente&rdquo; e simile). Ma soffre perché la condizione rilevata è oggettivamente distruttiva (mortale), ma se riuscissimo a rendererla non distruttiva. non sarebbe più vero che la consapevolezza implica sofferenza.</p><p>Ecco un esempio, un commento proprio sotto ad un <a href=https://www.indiscreto.org/prima-o-poi-tutti-affronteremo-la-morte-puo-aiutarci-darle-un-senso/>articolo</a> in cui in qualche modo si pensa di sostenere che brutte diagnosi o rischi di morte facciano apprezzare la vita, e cose del genere:</p><blockquote><p>Nicola 02/02/2022 Ho avuto un incidente con la moto e sono quasi morto, da allora ho perso la felicità e interesse per la vita, mi sono reso conto che in qualsiasi istante si può morire e perdere tutto, quindi che mi danno a fare per vivere??? Tutti i giorni penso a quando arriverà quel momento e più che altro alla sofferenza che dovrò sopportare per poter trapassare, premetto che non credo in nessuna religione di questo mondo e ciò mi rende ancora piu problematica la morte della mia persona !!!!! Perché si nasce per poi morire??? Era meglio non nascere ……</p></blockquote><p>Altro commento ad un video di youtube sull&rsquo;invecchiamento:</p><blockquote><p>Ho 35 anni e da bambino mi sono sempre chiesto che senso avesse la vita se poi si muore comunque. Sembra che si potrebbero fare più cose se vivessimo a tempo indeterminato. Non preoccuparsi di invecchiare e morire sarebbe fantastico. Forse le nostre menti si concentrerebbero sul risolvere altri problemi e creerebbero un legittimo paradiso terrestre</p></blockquote><p>Altro commento:</p><blockquote><p>lo sono un ragazzo e ho un terrore tremendo di invecchiare. [&mldr;] Poi c&rsquo;è il pensiero della morte inevitabile, che aumenta proporzionalmente all&rsquo;avvicinarsi della vecchiaia e dopo una certa età non mi permetterebbe di vivere serenamente. A me la vita piace troppo, ed è terrificante sapere che un giorno quest&rsquo;avventura dovrà terminare.</p></blockquote><p>Ma non solo. Chi è più consapevole dell&rsquo;invecchiamento biologico sa anche che la morte avviene per perdita progressiva di salute, capacità e benessere. Quindi è come se il cervello, che è un organo predittivo evolutosi per ottimizzare la ricompensa, a un certo punto (sia dell&rsquo;evoluzione, sia dello sviluppo individuale del sistema di predizione) si rendesse conto che i suoi sforzi non sono premiati, e sono in ultima analisi vani. Il che naturalmente non aiuta la motivazione, e nemmeno la serenità. Perché agire, se invece che migliorare, si peggiora sempre più fino a morire? La prospettiva di ricompensa è negativa, quindi la spinta all&rsquo;azione tende ad annullarsi. Avrebbe senso agire per poter migliorare o continuare a stare bene, non certo peggiorare. Questo implica un senso generale di futilità e insensatezza. Chiaramente la consapevolezza può arrivare in vari modi a seconda del proprio vissuto, improvvisamente o meno. E quando la morte e l&rsquo;invecchiamento sono percepiti come lontanissimi, è più facile agire senza pensarci, motivati dalla bellezza del presente (anche lo stesso geroscienziato Felipe Sierra riporta un&rsquo;esperienza del genere).</p><p>D&rsquo;altra parte, chi è consapevole di questo problema, potrà essere molto motivato nella direzione di risolverlo, come tutti quelli che fanno ricerca e divulgazione in questo campo. Ma non è che queste persone non trovassero un senso prima, stanno semplicemente cercando di prevenire o risolvere ciò che toglierà (o ha già tolto significativamente) loro la gioia di vivere. Molti hanno esperienze significativi con nonni o genitori, o con loro stessi.</p><p>Un video divulgativo ben fatto sul tema &ldquo;La morte dà significato alla vita?&rdquo; in cui è riportata anche l&rsquo;intervista con Neil deGrasse Tyson: <a href="https://youtu.be/IJHkCzMok1o?t=577">Death, life, and meaning walk into a bar&mldr; | LifeXtenShow</a></p><p>Qui invece un altro video, carino, ma in cui emerge una contraddizione simile (una cosa tipo &ldquo;Se penso alla morte le cose non hanno più senso, ma se ci penso faccio più cose.&rdquo;): <a href=https://youtu.be/53QMOffTV5g>Sapere di morire. La condizione umana | Just Mick</a></p><h3 id=integrazione-evolutiva>Integrazione evolutiva</h3><p>L&rsquo;analisi sistemica non viene ancora fatta, e si tende a credere che una qualsiasi persona possa o debba essere motivata a prescindere, ed essere felice in qualsiasi condizione, ignorando proprio le basi biologiche ed evoluzionistiche dei sentimenti.</p><p>L&rsquo;apoteosi del ridicolo è quando si parla delle persone che soffrono di depressione o disperazione come di soggetti che hanno una visione distorta e negativa del mondo, &ldquo;non vedono via d&rsquo;uscita&rdquo;, &ldquo;hanno pensieri di morte&rdquo; (notare come la morte sia vista sempre come la massima negatività, tranne che nel contesto dell&rsquo;invecchiamento,come fa notare anche Andrew Steele). Eh sì, perché infatti è risaputo che, andando avanti con l&rsquo;età, la salute migliora, tutto si risolve e nessuno muore. O forse sarà il contrario? Ma no, i problemi sono tutti nella loro testa. È talmente surreale che è incommentabile. In realtà i loro pensieri sono quelli più aderenti alla realtà, dato che essa non offre vie di uscita sane, non c&rsquo;è un lieto fine e tutti sono condannati a morte, tra l&rsquo;altro in una traiettoria distruttiva (perché l&rsquo;invecchiamento è l&rsquo;accumulo dei <em>danni</em>). I pensieri di morte ci sono proprio perché la morte c&rsquo;è, e colpisce tutti. E questo contrasta molto col fondamentale desiderio di sopravvivenza e benessere che si è venuto a creare nella storia evolutiva.</p><p>In un contesto tossico, malato, dannoso, quelli che soffrono (rispetto agli indifferenti) sono visti come i malati, mentre invece sono le persone che vorrebbero che il contesto cambiasse per stare bene veramente, cioè in sostanza sono le persone più sane. I veri pensieri tossici e negativi sono quelli che tendono a desiderare e confermare un ambiente dannoso, invece che bonificarlo. E questo contesto, che condanna alla perdita di salute, è oggettivamente un contesto dannoso (l&rsquo;invecchiamento è la manifestazione dell&rsquo;accumulo di danni, qualsiasi sia la loro causa).</p><p><em>Che mi dici, evoluzione?</em></p><p>Ma come è possibile che la &ldquo;natura&rdquo; ci abbia messo in questa situazione paradossale, in cui il cervello ci fa soffrire proprio per la sua consapevolezza più ampia rispetto agli altri animali? Non dovrebbe essere un vantaggio?</p><p>Non c&rsquo;è nulla di strano che emergano questi &ldquo;paradossi&rdquo; durante l&rsquo;evoluzione, dato che essa non è un equilibrio sempre uguale, ma anzi è una continua innovazione, che porta continuamente a scenari mai accaduti prima che possono cambiare le carte in tavola. Non a caso esiste il fenomeno dell&rsquo;<em>exaptation</em>.
Inoltre la sofferenza associata alla consapevolezza della morte, spingendo verso la situazione di non-sofferenza, potrebbe velocizzare la ricerca per la soluzione al problema del decadimento fisico e mentale.</p><p>Possiamo immaginare che prima si siano evolute le emozioni più primordiali che ci fanno temere la morte (dolore fisico, paura, ansia, ecc.), dato che il proteggersi e il difendersi è la prima cosa da fare (naturalmente oltre alle fondamentali emozioni positive collegate a cibo, compagnia e sesso, ecc.). Dopodiché, con l&rsquo;evoluzione del linguaggio e dell&rsquo;astrazione, il sistema della paura si è integrato con il pensiero astratto, dato che conveniva preoccuparsi <em>prima</em> di vedere immediatamente il pericolo, anche ascoltando altre persone parlare, o leggendo, o riflettendo. Infatti nell&rsquo;uomo l&rsquo;amigdala è in grado di associare reazioni di paura anche senza aver vissuto direttamente una situazione pericolosa, ma solo dopo aver ascoltato una descrizione. Mentre si potenzia questo sistema predittivo connesso alle emozioni e alla motivazione, si arriva, a un certo punto a prevedere la morte come inevitabile, e questo può creare vertigine, disagio.
L&rsquo;evoluzione non ha precalcolato questa situazione, dato che non ha scopi, intenti, piani, ma è solo il risultato delle leggi fisiche applicate agli organismi generati dalla lotteria genetica.
Naturalmente questa vertigine si presenta in modo diverso nelle diverse persone, dato che siamo tutti diversi biologicamente, sia geneticamente che per le esperienze che ci cambiano. Tra l&rsquo;altro, diagnosticare ansia generalizzata o ipotetici disturbi mentali senza tener conto anche di queste considerazioni, cioè spostare il problema sul singolo, potrebbe essere un problema (cioè potrebbe ritardare la comprensione del problema di fondo, che causa sofferenza). E questo si collega al problema aperto sollevato dall&rsquo;OMS sulla mancanza di ricerca sulle determinanti ambientali della salute mentale.</p><h3 id=imposizioni-dovere-e-sacrificio>Imposizioni, dovere e sacrificio</h3><p>Ho l&rsquo;impressione che questo tipo di argomenti infondati (&ldquo;la morte dà la spinta ad agire&rdquo;, o addirittura &ldquo;senso alla vita&rdquo;) siano spesso proposti in un contesto generale e tradizionale in cui la mente è inquinata da pensieri tossici sul &ldquo;dover fare&rdquo; cose che in realtà non si vogliono veramente fare. Imposizione, dovere, sacrificio. Quindi, in definitiva, da una mancanza di consapevolezza su ciò che si desidera veramente e su cosa veramente ha senso per noi. Per questo poi si parla del problema di alzarsi la mattina, perché fondamentalmente chi ha quel problema non ama veramente quello che sta facendo. Un post interessante che ho appena scoperto, dal titolo &ldquo;Contro la motivazione&rdquo;: <a href=https://www.facebook.com/associazionetlon/posts/pfbid0dt6CQaiV9g84AYgTW6pnhSVSUJawkwKVJKWqjyoCFPoqZGjYg81Rxi3BuxcE8pF6l>https://www.facebook.com/associazionetlon/posts/pfbid0dt6CQaiV9g84AYgTW6pnhSVSUJawkwKVJKWqjyoCFPoqZGjYg81Rxi3BuxcE8pF6l</a></p><p>Parlando con alcuni psicologi e sessualogi, si scopre che molte persone non hanno un contatto col piacere, e vivono una vita come se esistesse solo il dovere, solo accontentare gli altri o la società. Questa cosa è raccapricciante.</p><p>È chiaro che se la vita è impostata sul dovere, sulla costrizione, sull&rsquo;imposizione, sul vivere una vita non propria, sulla sofferenza, diventa facile comprendere che uno voglia a stare a letto o voglia che la vita sia breve. Sul libro &ldquo;Lifespan&rdquo; di Sinclair viene riportata, tra le altre (e senza questo tipo di rilievo fatto qui), la testimonianza di una donna contraria all&rsquo;estensione della vita, che mi ha colpito moltissimo:</p><blockquote><p>&ldquo;Non riesco a immaginare di dover vivere con mio marito ancora più a lungo di quanto non <em>debba</em> già fare&rdquo;, mi ha detto una volta un&rsquo;illustre scienziata (&ldquo;I just can&rsquo;t imagine having to live with my husband for even longer than I already <em>have</em> to&rdquo;).</p></blockquote><p>Notare il riferimento al &ldquo;dovere&rdquo; (&ldquo;I have to&rdquo;, e non &ldquo;I want to&rdquo;). Sembra che questa donna stia con suo marito per dovere, invece che per piacere. Il che non ha ovviamente senso (e qui sta tutto il discorso sul <em>senso</em> della vita, tra parentesi). Non si sposano persone per costrizione, per far loro favori. &ldquo;Per forza non si fa neanche l&rsquo;aceto&rdquo;. Chiaramente su questo aspetto si soffre ancora del retaggio dei tempi passati in cui vi erano matrimoni combinati, e l&rsquo;etica era ancora meno presente di oggi. Ci sono ancora simili pressioni sul dover fare figli, sul dover lavorare, sul dover far figli per farli lavorare (una combo meravigliosa che richiederà un articolo apposta), sul dover essere in un certo modo.</p><p>Oltre a ciò, non si capisce proprio perché, se la sua vita fosse molto più lunga, dovrebbe continuare ad essere sposata con il marito, se non lo desidera. Certe obiezioni sono davvero incomprensibili e insensate. Probabilmente alcune persone fanno proprio fatica a vedere dei cambiamenti, e hanno difficoltà a immaginare cose diverse, come se la loro mente fosse letteralmente piegata da bias.</p><p>Chi invece è entrato in contatto con i suoi desideri, con la meraviglia, con l&rsquo;amore, e ha immaginazione, e magari sa che l&rsquo;invecchiamento non è inevitabile, non ha alcun problema a immaginare e desiderare una vita molto più lunga (chiaramente comprendendo che una vita molto più lunga implica una giovinezza molto più lunga, altrimenti <a href="https://www.youtube.com/watch?v=hZvCaRPp2ds">non è intrinsecamente possibile</a>).</p><h2 id=lerrore-logico-principale-il-problema-non-è-la-soluzione>L&rsquo;errore logico principale: il problema non è la soluzione</h2><p>Non riesco bene a capire come un fisico non si renda conto di una palese contraddizione logica, ma è talmente ovvio l&rsquo;errore che è persino difficile da spiegare.</p><p><em>&ldquo;Non hai paura di non esserci?&rdquo;</em></p><blockquote><p>Ho paura di vivere una vita in cui avrei potuto realizzare qualcosa e non l&rsquo;ho fatto, ecco cosa temo. Non temo la morte.</p></blockquote><p>Ehm&mldr; ma se non sei morto e sei ancora e sei integro, dato che stiamo parlando di scenari di eterna giovinezza, cosa te lo impedisce? Forse non è qualcosa che vuoi fare veramente?</p><p>Probabilmente Tyson ha in mente questo filone di ragionamento legato al rimpianto e al senso di colpa, che si trova in articoli che parlano del senso della vita e della morte, in cui la morte è considerata una certezza ineluttabile, un immutabile costante, e che arriva molto presto (vedi <a href=https://www.indiscreto.org/prima-o-poi-tutti-affronteremo-la-morte-puo-aiutarci-darle-un-senso/)>https://www.indiscreto.org/prima-o-poi-tutti-affronteremo-la-morte-puo-aiutarci-darle-un-senso/)</a>, ed è quindi la premessa, il presupposto di questi ragionamenti:</p><p><em>Quando l&rsquo;infermiera australiana di cure palliative Bronnie Ware ha intervistato decine di persone nelle ultime 12 settimane di vita, ha chiesto loro quali fossero i più grandi rimpianti. I più frequenti, pubblicati nel suo libro The Top Five Regrets of the Dying (2011), sono stati:</em></p><ul><li><em>Vorrei aver avuto il coraggio di vivere una vita fedele a me stesso, non quella che gli altri si aspettavano da me;</em></li><li><em>Vorrei non aver lavorato così tanto;</em></li><li><em>Vorrei aver avuto il coraggio di esprimere i miei sentimenti;</em></li><li><em>Vorrei essere rimasta in contatto con i miei amici; e</em></li><li><em>Vorrei essermi lasciata andare alla felicità.</em></li></ul><p>Mi ricorda proprio la massima paura di Neil deGrasse Tyson.
Peccato che questo sia uno scenario in cui, per l&rsquo;appunto, si muore. E la morte in questo caso è vicina. Il fatto che ci si trovi in condizioni di rimpianto di questo tipo dipende proprio dall&rsquo;imminenza della morte.
In questi articoli si cerca di trovare un senso alla morte data per inevitabile, quando è ovvio che si desidererebbe che non arrivasse (quelle persone immagino che non vorrebbero essere in fin di vita). Quindi, dato che deve arrivare, si cerca il meno peggio, ma&mldr;dimenticandosi poi che è il meno peggio, non il bene! Insomma, quello che viene fatto è semplicemente cercare di evitare il rimpianto, come se fosse l&rsquo;essenza del problema, e dimenticandosi del problema di base.</p><blockquote><p>Come psichiatra e psicoterapeuta, tuttavia, osservo anche quanto possa essere vuota la vita se non abbiamo un senso o uno scopo. La consapevolezza della nostra mortalità, della nostra preziosa finitezza, può, paradossalmente, spingerci a cercare – e, se necessario, creare – il significato che desideriamo disperatamente.</p></blockquote><p>È strachiaro, come anche esplicitato nei &ldquo;vorrei&rdquo; sopra, che il <em>significato</em> della vita sia la <em>felicità</em> all&rsquo;interno della vita (la morte non prende parte al senso, tutto si trova nella vita in sé), non è certo la &ldquo;preziosa finitezza&rdquo;. La morte è semplicemente un distruttore di cose e di senso che, dato che viene ritenuta ineluttabile, la si vuole far rientrare dalla finestra come cosa sensata, riciclandola come sprone per agire prima che arrivi, ma dimenticandosi poi che è alla base del problema (v. anche concetto della &ldquo;dimenticanza&rdquo;).</p><p>Sembra quindi che Neil deGrasse Tyson non si renda conto che quella paura di non aver realizzato qualcosa dipende proprio dall&rsquo;<em>esistenza</em> della morte, e dal fatto che il tempo è limitato dalla morte che incombe.</p><p>Ma quindi la morte è la condizione alla base di quella paura, cioè del problema, non della sua soluzione. È proprio la mancanza di salute e vita a impedire di fare le cose, non il contrario. Se la morte non arrivasse e si fosse sempre in salute, non esisterebbe più il pericolo di non poter realizzare qualcosa, che è ciò che Neil deGrasse Tyson teme di più. Sta completamente confondendo il problema con la soluzione.</p><p>Purtroppo alcuni credono che una vita lunghissima renderebbe tutto insensato, ma lo fanno proprio perché ragionano su basi piene di bias, senza rendersi conto che le emozioni (che danno senso alla vita) esistono nel presente, e non vengono spalmate nell&rsquo;infinito, anche se avessimo vite molto più lunghe. Quando si approfondisce, poi si scopre che sono solo ripetizioni di frasi fatte, non c&rsquo;è un vero ragionamento sullo stare bene. Molti di questi, comunque, pur nel cercare di difendere la morte, continuano a dire &ldquo;purtroppo si deve morire&rdquo;, con quel purtroppo che tradisce il vero desiderio che avrebbero.</p><p>Se qualcuno ha bisogno della morte per sentire di dover esprimere amore, allora: o non ha un sentimento autentico per quella persona (o persone), o crede di dover per forza esprimere una certa cosa in un certo modo, come se esistessero regole precise uguali per tutti. In ogni caso siamo nello schema del dovere, non dell&rsquo;autenticità.</p><h3 id=anche-chi-non-ha-rimpianti-ha-il-problema-dellinvecchiamento-e-della-morte>Anche chi non ha rimpianti ha il problema dell&rsquo;invecchiamento e della morte</h3><p>L&rsquo;imminenza della morte può condurre a situazioni di rimpianto in fin di vita. Ma ci possono essere rimpianti anche senza essere in fin di vita, chiaramente, per varie condizioni di disabilità/invecchiamento (la salute è sempre alla base del benessere).</p><p>Fenomeni di bias, dimenticanza e dissonanza cognitiva, conducono poi a credere che il rimpianto in fin di vita sia l&rsquo;unico problema esistente, come se la malattia e la morte non siano problemi in sé, come se &ldquo;aver fatto&rdquo; cose in passato, compreso essere stati eventualmente felici, annullasse i problemi <strong>del presente</strong>, tra cui quelli della vecchiaia. In realtà, anche le persone che si sono godute pienamente la vita, e non hanno rimpianti, soffrono in vario modo di fronte alla perdita grave di qualsiasi tipo. Non è che l&rsquo;esistenza di un peggio renda automaticamente il meno peggio equivalente alla felicità o ad un sufficiente benessere (e da qui poi parte l&rsquo;ulteriore errore di dire che la felicità è sopravvalutata, o che bisogna toglierla dagli scopi&mldr;altre forme di irrazionalità, dato che la felicità è sinonimo di situazione in cui si vorrebbe essere). Per esempio, non credo che Neil deGrasse Tyson voglia sostenere che Robert de Niro e Michael Douglas non si siano realizzati o abbiano &ldquo;perso tempo&rdquo;, eppure:</p><div style=position:relative;padding-bottom:56.25%;height:0;overflow:hidden><iframe src=https://www.youtube.com/embed/vAFC2Pvz-1Y style=position:absolute;top:0;left:0;width:100%;height:100%;border:0 allowfullscreen title="YouTube Video"></iframe></div><p>Naturalmente poi l&rsquo;analfabetismo funzionale può ripetere frasi fatte del tipo &ldquo;non ci si accontenta mai&rdquo;, o &ldquo;i ricchi non si accontentano, vogliono sempre di più&rdquo; ecc. partendo dalla fede dogmatica che dopo un certo numero di anni ci si debba accontentare di aver vissuto in passato (sicuramente sono gli stessi che dicono che conta solo il presente, salvo poi dire che nella vecchiaia conta il passato, l&rsquo;aver vissuto), come se, nel presente, la salute, la felicità, la prospettiva di benessere, non contassero più nulla.</p><h2 id=conclusioni>Conclusioni</h2><p>Questo tipo di argomentazione, che sostiene che la brevità della vita sia l&rsquo;unico stimolo per agire, e che morire non è un problema, si basa su diversi errori fondamentali:</p><ol><li>ridotta consapevolezza di cosa sia la motivazione, con una svalutazione delle emozioni, soprattutto positive, ma anche negative (entrambe possono motivare, sbloccare, e non richiedono la morte)</li><li>non comprendere che la motivazione di base punta verso lo stare bene, non verso la distruzione</li><li>un&rsquo;enorme svista (una sorta di glitch mentale) in cui si confonde il problema con la soluzione, dimenticandosi che è proprio la morte (o ciò che la causa) a creare lo scenario temuto in cui non si può più agire</li><li>ignorare completamente le connessioni tra morte, salute e qualità di vita, e tra queste e la motivazione</li><li>elevare il rimpianto a unico problema, come se le persone senza rimpianti ma con gravi malattie e senza prospettive di benessere e condannate a morte facciano salti di gioia, solo perché non hanno rimpianti (fallacia secondo cui l&rsquo;evitamento del caso ritenuto peggiore equivalga ad una sufficiente felicità)</li></ol><p>Avere ancora tempo per realizzare e/o continuare a vivere i propri sogni e ampliarli, è la cosa che più di tutte è in grado di togliere ansia, dare serenità, tranquillità, ottimismo, speranza. Invece, la condizione in cui è troppo tardi e non si può fare più niente per star bene (indipendentemente da ciò che è stato in passato), la condizione di sentirsi in trappola, è una delle più orribili cose che si possano provare (associata a disperazione e anche suicidio). E si può sentire in trappola anche chi non ha rimpianti, anzi, alcuni soffriranno pure di più per non poter provare più ciò che hanno provato di bello in passato.
È il fatto che abbiamo un conto alla rovescia a causare questo problema, e non a risolverlo (e il conto alla rovescia esiste perché il corpo umano non riesce attualmente a riparare completamente tutti i danni biologici, che quindi si accumulano).</p><p>Lascia sconcertati che alcuni non si rendano conto di questo.</p><p>L&rsquo;altra cosa incredibile è che venga ignorato completamente il fatto che, nel presente, ognuno voglia innanzitutto stare bene, essere in salute, e quindi dalla parte opposta della morte e di ciò che la causa (danno biologico, quindi sofferenza). Evidentemente Tyson, e chi per lui, questa cosa la dà per scontata e non sa che l&rsquo;invecchiamento, ciò che causa la brevità della vita, toglie salute e qualità di vita.</p><p>Ricordo bene una persona, di circa 60 anni, che disse che non aveva mai sentito parlare di ricerca sul ringiovanimento ed estensione della vita (anche se lui usò il termine improprio di immortalità), e che questa rinnovata speranza di futuro in buona salute giovanile gli aveva ridato la motivazione a prendersi cura di sé, in attesa di questi sviluppi per ritornare poi pienamente sé stesso. Questo è proprio un esempio del fatto che si può perdere la motivazione se si sa che tutto va comunque allo sfascio a prescindere.</p><p>Inoltre, nel presente e nel futuro, oltre alla buona salute, ognuno vuole fare ciò che lo fa stare bene e lo appassiona.
Non è questione di realizzare traguardi e mettere bandierine, ma si tratta del desiderio di vivere relazioni piacevoli, esperienze appaganti, divertenti, piacevoli, godersi la vita, conoscere persone, imparare cose nuove, scoprire il futuro. Non si tratta di una lista della spesa che si esaurisce, o fare il record di successi da esibire. Questa è una distorsione della società derivante da inconsapevolezza, giudizio, concetto di colpa e prestazionalismo, e, temo, anche il tabù del piacere. È anche normale che si parta dall&rsquo;inconsapevolezza, perché comprendere molte cose in modo coerente richiede molto tempo.</p><p>Mettere più bandierine possibile non risolve, né rimanda il problema della perdita della giovinezza e dello stare bene nel presente, dal momento che le persone, nel loro presente, si ritrovano ad essere anziane, malate, in fin di vita e non possono avere qualità di vita e nemmeno prospettive di benessere (che invece potrebbero sempre avere se fossero biologicamente giovani).
Semmai qualcuno può avere la sensazione di non aver sprecato (notare il tempo coniugato al passato) la vita, e avere meno sensi di colpa legati al giudizio (quindi infondati), ed eventuali rimpianti.
Ma questa è la &ldquo;retorica della massima importanza del punto di morte&rdquo;, come se tutta la vita fosse orientata ad evitare rimpianto e senso di colpa in punto di morte, che non dura nulla, è effimero e altamente insignificante. Invece, le persone vogliono stare bene nel presente e nel futuro (se oggi vuoi stare bene, domani vuoi stare male? Non credo), dato che il presente è un concetto dinamico, va verso il futuro, e il cervello è un organo predittivo strutturato per muoversi in questo dinamismo presente/futuro. La vedova che ha perso figlio e marito (per la morte), soffre perché non ha più le persone care nel presente e nel futuro (perché la morte non è temporanea e se sei già in là con l&rsquo;età non puoi ricostruirti una vita), non è che sta bene perché &ldquo;le aveva&rdquo; o perché non ha rimpianti o sensi di colpa. Parlate con gli anziani, con molti anziani. Io ne trovo molti a spasso col cane, molte persone vedove distrutte dai lutti (quindi dalla morte) a cui non rimane altro che il cane, la passeggiatina, le chiacchiere del più e del meno, ma vorrebbero ben altro, tra cui salute e amore pieni.</p><p><strong>Non conta se hai vissuto in passato, conta poter vivere la vita d&rsquo;ora in avanti. La salute non è barattabile e il tempo di qualità serve sempre, nel presente e nel futuro, senza discriminazioni anagrafiche.</strong></p><p>Ricordiamo che la morte arriva per eccesso di danneggiamento, non dal nulla, quindi dipende dalle condizioni strutturali, cioè da quanto l&rsquo;organismo è in grado di mantenersi e ripararsi, considerando anche tutto il contesto culturale tecnologico, essendo quasi tutto in evoluzione a vari livelli. Le uniche cose che non si evolvono, almeno alle scale temporali da noi osservabili, sono le costanti universali e le leggi fisiche. Invece, l&rsquo;invecchiamento biologico degli esseri viventi (che ha traiettorie diversissime) e la loro morte <em>non</em> sono leggi fisiche elementari, ma sono fenomeni emergenti (da leggi più elementari) molto complessi in costante cambiamento ed evoluzione, e dipendono anche dall&rsquo;ambiente e dalla tecnologia. Quindi l&rsquo;invecchiamento e la morte non sono delle costanti immutabili, non a caso già negli esseri viventi della Terra se ne osserva l&rsquo;estrema variabilità (vedi <a href=/rjevolution/posts/nautilus-perche-l-invecchiamento-non-e-inevitabile.md>qui</a>).</p><p>L&rsquo;evoluzione biologica non ha scopi, quindi non ha neanche lo scopo di preservare la/le specie, ma è un fenomeno emergente che deriva dal principio di conservazione di ciò che è stabile (di maggior conservazione di ciò che è più stabile) e si applica a tutto ciò che esiste, non solo a DNA, geni, organismi, popolazioni, eccetera. Anche le idee, le tecnologie, i software vanno incontro a fenomeni di riproduzione e selezione, e quindi possono evolvere. Richard Dawkins chiama le idee &ldquo;memi&rdquo;. Curiosamente, i <em>meme</em> di internet sono casi particolari di meme, sia il concetto di mame che i singoli meme, sono <em>memi</em> &ndash; i plurali sono diversi.</p><p>Questo implica che qualche organismo potrebbe diventare molto più stabile al livello dei singoli individui, non solo a livello di popolazione. Non esistono leggi naturali che dicono che solo il livello specie, popolazione, &ldquo;gruppo di individui&rdquo; può sopravvivere a tempo indeterminato. Nemmeno la famosa seconda legge della termodinamica, dato che vale solo per i sistemi isolati.</p><p>NB: Questo articolo si basa su un breve pezzo di intervista video e delle frasi riportate online.
È possibile che parlando più in dettaglio con Neil deGrasse Tyson si chiariscano alcuni punti e alcune cose siano da rivedere. Ma sicuramente molte persone si basano su questo tipo di argomentazioni, quindi, al di là del caso specifico, l&rsquo;articolo ha senso.</p><h2 id=link-esterni>Link esterni</h2><ul><li>(YouTube) <a href=https://youtu.be/IJHkCzMok1o>Death, life, and meaning walk into a bar&mldr; | LifeXtenShow</a> (La morte dà significato alla vita?)</li></ul><h2 id=bibliografia>Bibliografia</h2><ul><li>Liu, Bette, Sarah Floud, Kirstin Pirie, Jane Green, Richard Peto, and Valerie Beral. 2016. Does Happiness Itself Directly Affect Mortality? The Prospective UK Million Women Study. The Lancet 387 (10021): 874–81. <a href=https://doi.org/10.1016/s0140-6736(15)01087-9>https://doi.org/10.1016/s0140-6736(15)01087-9</a>.</li><li>Kandel, Eric R., James H. Schwartz, Thomas M. Jessell, Stevan A. Siegelbaum, A. J. Hudspeth, Virgilio Perri, and Giuseppe Spidalieri. 2015. Principi Di Neuroscienze. Casa Editrice Ambrosiana.</li><li>Damasio, Antonio R. Alla ricerca di Spinoza: emozioni, sentimenti e cervello. Adelphi, 2007.</li></ul><ul class=pa0><li class="list di"><a href=/rjevolution/tags/logica class="link f5 grow no-underline br-pill ba ph3 pv2 mb2 dib black sans-serif">logica</a></li><li class="list di"><a href=/rjevolution/tags/retorica class="link f5 grow no-underline br-pill ba ph3 pv2 mb2 dib black sans-serif">retorica</a></li><li class="list di"><a href=/rjevolution/tags/morte class="link f5 grow no-underline br-pill ba ph3 pv2 mb2 dib black sans-serif">morte</a></li><li class="list di"><a href=/rjevolution/tags/motivazione class="link f5 grow no-underline br-pill ba ph3 pv2 mb2 dib black sans-serif">motivazione</a></li><li class="list di"><a href=/rjevolution/tags/emozioni class="link f5 grow no-underline br-pill ba ph3 pv2 mb2 dib black sans-serif">emozioni</a></li><li class="list di"><a href=/rjevolution/tags/faq class="link f5 grow no-underline br-pill ba ph3 pv2 mb2 dib black sans-serif">faq</a></li></ul><div class="mt6 instapaper_ignoref"></div></div><aside class="w-30-l mt6-l"><div class="bg-light-gray pa3 nested-list-reset nested-copy-line-height nested-links"><p class="f5 b mb3">Correlati</p><ul class="pa0 list"><li class=mb2><a href=/rjevolution/posts/estendere-la-vita-non-e-egoistico/>Estendere la Vita Non è Egoistico</a></li><li class=mb2><a href=/rjevolution/pages/pro-aging-trance/>Trance pro invecchiamento</a></li><li class=mb2><a href=/rjevolution/pages/salute-e-sovrappopolazione/>Salute vs Sovrappopolazione</a></li><li class=mb2><a href=/rjevolution/posts/la-favola-del-drago-tiranno/>La Favola del Drago Tiranno</a></li><li class=mb2><a href=/rjevolution/posts/ammalarsi-in-modo-sano/>Invecchiare in Salute = Ammalarsi In Modo Sano</a></li></ul></div></aside></article></main><footer class="bg-blue bottom-0 w-100 pa3" role=contentinfo><div class="flex justify-between"><a class="f4 fw4 hover-white no-underline white-70 dn dib-ns pv2 ph3" href=https://biologicinfo.github.io/rjevolution>&copy; Appunti di Etica ed Evoluzione del Ringiovanimento 2022</a><div><div class=ananke-socials></div></div></div></footer></body></html>