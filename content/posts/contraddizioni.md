---
title: "Contraddizioni"
date: 2022-07-05T11:25:13+02:00
draft: true
tags: ["logica", "etica"]
---

## Chi non vuole eliminare l'invecchiamento biolgoico non ha il senso della misura

Se si desidera che la vita sia breve si sta imponendo a tutti un modello di godimento sfrenato effimero in cui bisogna fare cose immortalmente memorabili in breve tempo.

Infatti dietro questa pretesa c'è il sostenere che la brevità della vita massimizzi il valore della vita stessa e che permetta il massimo godimento e significato, che in caso di vita lunghissima si perderebbe.

Ma se uno preferisse una vita molto più lunga in cui puoi fare piccole cose con calma e mantendendo la salute? Serate in pizzeria, relazioni umane, viaggi, studio, conoscere il mondo. Senza fretta e senza far morire gente, senza cose estreme insomma.

Evidentemente chi predica un solo modello non rispetta la diversità umana, oltre a non rispettare fisicamente la vita delle persone.

Magari sono gli stessi che vogliono uccidere il ragazzino che vuole salvare i nonni con la medicina rigenerativa o che vedono il male in Jeff Bezos perché credono che il suo progetto di ricerca contro l'invecchiamento sia per fare i soldi. Bezos, l'uomo più ricco del mondo, avrebbe il problema dei soldi. XD
Oppure è la solita retorica dei ricchi che vogliono diventare immortali?

Peccato che se i progetti come quelli di Jeff Bezos non vanno in porto, si stanno condannando tutti gli innocenti a sofferenza e morte.

## Ciò che ci rende umani

Spesso si sente dire che il ringiovanimento e l'estensione indefinita della vita sarebbero cose innaturali, transumane o disumane.

Come mai non sento mai, invece, una riflessione sul fatto che l'invecchiamento è intrinsecamente disumanizzante?

Infatti l'uomo è tale perché può fare certe cose, ma invecchiando perde piano piano tutte le funzioni mentali e fisiche, e può fare sempre meno ciò che lo caratterizza, fino a che non può più fare nulla. Infatti molti anziani sono quasi ridotti a dei "vegetali".

E il senso ultimo dell'invecchiamento è il diventare dei cadaveri, che poi si decompongono. Voglio vedere chi è che sosterrebbe che ridurre una persona felice e piena di vita a un mucchia di ossa non sia un processo disumanizzante.

In biologia la struttura determina funzione e identità. Questo implica che se sei un mucchio di ossa non sei un essere umano.

Un essere umano ha un cuore che batte, un cervello che funziona, emozioni e sentimenti.

Quindi l'invecchiamento è perdita progressiva di umanità.

Pertanto la ricerca contro l'invecchiamento e per l'eterna giovinezza serve per mantenere l'umanità nelle persone, per mantenere un qualcosa di bello e salutare che al momento non riesce ad essere mantenuto, per rimanere pienamente stessi.
