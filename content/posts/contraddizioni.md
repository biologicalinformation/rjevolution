---
title: "Rilevare le contraddizioni"
date: 2022-07-05T11:25:13+02:00
draft: true
tags: ["logica", "etica"]
---

Alcune contraddizioni che si sentono spesso quando si parla di ricerca sul ringiovanimento.

## È preziosissimo, quindi buttiamolo via!

> Un'altra...ahem...sciocchezza é quella che vuole le cose della vita abbiano un valore proprio perché prima o poi le perdiamo. A me sembra un ragionare alla rovescia puro e semplice: semmai é proprio perché hanno valore che bisognerebbe cercare di non perderle, come nel caso, più di ogni altro, della giovinezza.

Che senso ha massimizzare la preziosità (o il valore) di qualcosa per perderla, soprattutto se poi coincide con tutto? Consideriamo che la cosa in questione è la salute. Vita e salute non sono affatto concetti scollegati. Se sei in perfetta salute sei vivo, se invece la salute è troppo bassa, sei morto. Non sono le barre vita dei videogiochi, funziona così.

Inoltre, non è la durata che determina il valore, ma la *qualità*. Se una cosa fa stare bene ha valore, se fa stare male no.

Immaginate un oggetto raro, che non dura molto, e che ha l'unica proprietà di far venire la nausea o il cancro. È prezioso? È buono? No. Non è che dato che una cosa è rara e dura poco allora automaticamente diventa una cosa preziosa, utile, o importante.
Se fa male, è una cosa senza senso.

La *giovinezza* non è bella perché dura poco, ma è bella perché è *associata* a ottima salute, possibilità di vivere esperienze piene e di diverso tipo, avere tutta la vita davanti, poter cambiare strada, ricominciare dopo problemi e/o errori, presenza dei tuoi cari in vita, ecc. ecc..

Ovviamente si può avere cattiva salute anche in giovinezza (figuriamoci da non giovani): la giovinezza è condizione necessaria per la piena salute e qualità di vita, ma non sufficiente. Cioè, se sei biologicamente giovane puoi essere in perfetta salute, ma se sei vecchio non puoi in nessun caso, perché l'essere vecchi implica già avere una struttura non pienamente funzionale e con resilienza ridotta, quindi più soggetta a disfunzioni, malattie e danni. Insomma, biologicamente per essere in ottima salute bisogna essere biologicamente giovani, senza se e senza ma. [1]

TODO: prossimamente farò un articolo approfondito dedicato a questo argomento della preziosità, spesso tirato in ballo, dato che diversi altri punti deboli.

## Chi scappa dalla morte non si sa accontentare?

Fix: chi vuole l'eterna giovinezza si sa accontentare, gli altri no.

Molto spesso i disinformati ritengono che la ricerca su estensione della vita e ringiovanimento sia correlata al non sapersi accontentare e all'egoismo. Qui mostriamo come con la logica sia facile rovesciare completamente queste accuse.

Osservazione: alcune persone sostengono che la brevità della vita massimizzerebbe il valore della vita stessa e che permetterebbe il massimo godimento e significato, il quale in caso di vita lunghissima si perderebbe.

Rilevamento del sottinteso: quindi lo scopo (come sempre) è il godere massimamente, e il mezzo sarebbe la breve durata di vita. Cioè il punto è che la vita lunga o infinita non farebbe godere abbastanza (o addirittura non farebbe godere per nulla), per questo viene vista male in questo tipo di argomentazione.

Implicazione: Si sta imponendo, a tutti, un unico modello di vita caratterizzato da un godimento massimo ed effimero, in cui bisogna fare cose memorabili -- magari immortali, le *cose* -- in breve tempo. Non mi pare sia un esempio di sapersi accontentare, dato che si vogliono solo cose fantastiche e non si accettano cose tranquille.

Altra osservazione generale: l'immortalità non è vista come un male in sé, ma la si accetta solo per alcune "cose" (le cose prodotte, certe opere, a volte alcune persone considerate particolarmente virtuose). Inoltre il concetto di paradiso prevede l'eternità del bello.

Riflessione: supponendo per un momento che questa visione abbia un minimo di fondamento, cosa ne sarebbe del rispetto della diversità umana? Se qualcuno invce preferisse una vita molto più lunga in cui puoi fare piccole cose con calma e mantendendo la salute? Serate in pizzeria, relazioni umane, viaggi, studio, conoscere il mondo. Senza fretta e senza condanne a perdita di salute e morte, senza cose sfrenate ed effimere insomma. Si sente parlare di dare valore alle "piccole cose", ma poi invece si pretendono grandi cose in fretta. Si pretende un presunto massimale effimero, come se le piccole cose godute con calma non contassero niente.

Conclusione. Chi predica un solo modello di quel tipo:

* non si accontenta, ma vuole per forza godere al massimo (nella sua visione di godimento)
* non rispetta la diversità umana volendo imporre quel modello a tutti
* non rispetta fisicamente la vita delle persone (dato che vuole che tutte muoiano dopo un tempo non deciso dai diretti interessati)

Forse sono gli stessi che vogliono uccidere il ragazzino che vuole salvare i nonni con la medicina rigenerativa o che vedono il male in Jeff Bezos perché credono che il suo progetto di ricerca contro l'invecchiamento biologico sia per fare i soldi. Bezos, l'uomo più ricco del mondo, avrebbe il problema dei soldi. Sicuramente.... E tra tutti i modi che ci sono per aumentare questa ricchezza, va a scegliere un progetto di lungo termine che richiede decenni o più e senza garanzie di successo. Geniale.

Oppure è la solita retorica dei ricchi che vogliono diventare immortali?
Peccato che se i progetti come quelli di Jeff Bezos (che non è certo l'unico ad avere un progetto simile, considerando che esiste [InSilico Medicine](https://www.nature.com/articles/s43587-020-00020-4), [Calico](https://calicolabs.com/research-technology), e la [geroscienza](/rjevolution/tags/geroscienza)) non vanno in porto, si stanno condannando tutti gli innocenti a perdita di salute, sofferenza e morte.

## Non invecchiare sarebbe disumanizzante?

Fix: l'invecchiamento è associato a perdita di umanità, non la sua sconfitta. Quindi rimanere giovani è mantenere la propria umanità, quindi integrità fisiologica.

Spesso si sente dire che il ringiovanimento e l'estensione indefinita della vita sarebbero cose innaturali, disumane o "transumane", e si perderebbe la "vera umanità".

Come mai non si sente quasi mai, invece, una riflessione sul fatto che l'invecchiamento è intrinsecamente disumanizzante per la persona? Come al solito, non si analizza mai adeguatamente la situazione attuale e non si sa una mazza di biologia. Proviamo ad affrontare il discorso.

I danni molecolari, la cui somma chiamiamo *invecchiamento* o *senescenza*, sono perdita di struttura (degenerazione) e funzione. Alcuni neuroni per esempio, nel tempo perdono la propria programmazione epigenetica diventando come cellule della pelle (perdita di identità/genere, cioè degenerazione). Quindi la perdita di identità avviene già a livello di singole cellule. Altre muoiono e, se non rigenerate, causano perdita di struttura/identità/informazione a livello tissutale (chiaramente i dettagli poi dipendono dal tessuto, ma nel cervello si può arrivare ai sintomi di Parkinson o Alzheimer).

L'uomo è tale perché ha una certa complessa e fine struttura/identità biologica che gli permette di fare e provare certe cose, tra cui certe emozioni, ma invecchiando perde piano piano tutte le funzioni mentali e fisiche, e può fare sempre meno ciò che lo caratterizza come essere umano, fino a non poter fare più nulla. Infatti moltissimi anziani -- quelli che non muoiono prima -- sono quasi ridotti a dei "vegetali" (notare la differenza, addirittura un regno vivente diverso), e poi tutti sono ridotti a dei cadaveri. Ma ben prima perdono la giovinezza, con tutto ciò che li ha sempre caratterizzati in gioventù, in cui hanno strutturato le loro peculiarità e passioni, che possono naturalmente riguardare anche le relazioni sentimentali e lo sport. Si diventa sempre più l'ombra di sé stessi. Non è ciò che sei, quanto quello che fai che ti qualifica. Con la lente del biologo poi risulta che quello che sei (struttura) determina quello che fai (funzione).

Lo stadio ultimo dell'invecchiamento è il diventare dei cadaveri, che poi si decompongono ulteriormente, perdendo ancora di più la struttura umana originaria.

Qualcono ha il coraggio di sostenere che ridurre una persona felice e piena di vita a un mucchio di ossa _non_ sia un processo disumanizzante? Questo articolo descrive l'esperienza dell'invecchiamento di una persona molto attiva per cui l'invecchiamento (tra cui la morte della moglie) significa perdità di sé e di senso: https://www.psychologytoday.com/us/blog/the-power-prime/201312/getting-old-sucks.

In biologia la struttura determina identità e funzione. Questo implica incontrovertibilmente che se sei un mucchio di ossa non sei un essere umano. Sì, saranno ossa che erano di umano e non di altro animale, ma assolutamente non è un essere umano nella sua integrità fisica e psichica. Un essere umano ha un cuore che batte, un cervello che funziona, emozioni e sentimenti, e può agire da uomo. Uno scheletro non può fare nulla, se non essere indifferete, in balia degli eventi.

Ecco il processo disumanizzante, in ordine cronologico:

1. Giovinezza e piena vitalità fisica e mentale;
2. cuore che batte peggio, cervello che funziona in parte, sensazioni, memoria, emozioni e sentimenti ridotti (tutto in peggioramento);
3. morte (perdita definitiva e irrecuperabile di umanità e di sé).

Quindi l'invecchiamento biologico è perdita progressiva di umanità e di sé.

Pertanto la ricerca contro l'invecchiamento e per l'eterna giovinezza serve per *mantenere* (non per perdere) l'umanità nelle persone, per mantenere un qualcosa di bello e salutare che al momento non riesce ad essere mantenuto, per diventare, ritrovare e rimanere pienamente stessi. La perdita di giovinezza è perdita di integrità. Se vieni disintegrato non puoi essere te stesso. Essere sé stessi è la base per tutto il resto, ecco perché la salute è la cosa più importante.

## Tutti i problemi derivano dai confronti con gli altri

Classico argomento retorico per cui i problemi deriverebbero dal confronto con gli altri, altrimenti andrebbe tutto bene.

Quando però faccio notare che a me fa stare male invecchiare e morire (e tra l'altro ciò è oggettivo, perché invecchiare e morire non fa stare bene), allora già questo contraddice la tesi secondo cui tutti i problemi derivino dal confronto con gli altri, dato che anche gli altri subiscono la stessa sorte, quindi non sarei messo peggio degli altri.

Anzi in quel caso si fa appello al fatto che dovrebbe consolare il fatto che capita anche a tutti gli altri, quindi si vorrebbe usare il confronto con gli altri (che di solito va evitato come la peste -- e la peste va evitata perché può uccidere, NdR) per fare stare meglio.

Ricade un po' nella miope e ridicola credenza di alcuni, secondo cui tutti i problemi deriverebbero da cattivi pensieri. Guerra, violenza, malattie, completamente ignorati. In realtà ogni cosa che deteriora la salute è un problema.

## Contraddizioni palesi nella stessa frase

Mi ha colpito molto questo commento su quora, a proposito della prospettiva di vita eterna:

> Solo se tutte le persone che ami possono vivere anche loro in eterno. E solo si puó farlo senza invecchiare, ma è anche vero che, se sai di vivere in eterno, non fai nulla per goderti l'unica, effimera vita che hai.

Nel momento stesso in cui si parla esplicitamente di vita *eterna*, la si continua a concepire come _effimera_. Ma se è eterna non è effimera, evidentemente.

Questo tipo di errore forse è abbastanza comune, nel senso che la percezione dello status quo tende a prevalere sull'ipotesi che si sta analizzando. Non si riescono a tenere fermi dei concetti e applicarli in modo coerente. Probabilmente è un fenomeno cognitivo ("Attention bias"?).

Come quando si parla di combattere l'invecchiamento e molti protestano perché dicono che a lungo andare si diventa stanchi e decrepiti, o tirano in ballo la stanchezza del vivere. Eh, ma questo accade ora che c'è l'invecchiamento.

Oppure quando si parla di eterna giovinezza e sistematicamente ti rispondono: "Sarebbe orribile, vedrei morire tutti altri!". Mumble mumble... Non mi capacito di come si possa pensare di applicare la cosa solo a una persona. Perchè!?!? Evidentemente molti continuano in qualche modo a riproporre per abitudine la solita situazione di invecchiamento e morte, come se non riuscissero a visualizzare lo scenario in modo completo.

Altro esempio: Neil deGrass Tyson che dice che non vorrebbe vivere per sempre perché la consapevolezza che morirà lo spinge a fare cose per tempo prima essere morto. Peccato che se si vivesse per sempre non servirebbe essere consapevoli della morte, dato che non arriva, e soprattutto non ci sarebbe il problema di dover fare cose di fretta prima che sia troppo tardi (e non ci sarebbe il senso generale di futilità).

## Sarebbe innaturale...

...detto indossando dei vestiti, magari da uno smartphone tramite internet che utilizza elettricità e satelliti, in un'auto con motore a scoppio o elettrica.

## Curare l'invecchiamento sarebbe dannoso per la società

La società è una collezione di individui e l'invecchiamento è l'insieme dei danni di ciascun individuo.
La società a cosa dovrebbe servire se non agli individui stessi? Ma se li si danneggia fino alla morte si fa il peggior danno possibile.

## Riferimenti

[1] 1. Georg Fuellen, Ludger Jansen, Alan A Cohen, Walter Luyten, Manfred Gogol, Andreas Simm, Nadine Saul, Francesca Cirulli, Alessandra Berry, Peter Antal, Rüdiger Köhling, Brecht Wouters, Steffen Möller. Health and Aging: Unifying Concepts, Scores, Biomarkers and Pathways. _Aging and disease_. 2019, 10(4): 883-900 [doi:10.14336/AD.2018.1030](https://doi.org/10.14336/AD.2018.1030)
