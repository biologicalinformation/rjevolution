---
title: "Morte e motivazione: confutazione radicale di alcune argomentazioni comuni. Errore logico"
date: 2022-08-16T11:57:15+02:00
draft: false
tags: ["logica", "retorica", "morte", "motivazione", "emozioni", "faq"]
categories: ["ai-assisted"]
---

Vedi l'[articolo principale](../morte-e-motivazione).

## Il problema non è la soluzione

Non riesco bene a capire come un fisico non si renda conto di una palese contraddizione logica, ma è talmente ovvio l'errore che può risultare persino difficile da spiegare.

_"Non hai paura di non esserci?"_

> Ho paura di vivere una vita in cui avrei potuto realizzare qualcosa e non l'ho fatto, ecco cosa temo. Non temo la morte.

Ma è proprio l'invecchiamento (in generalea il danno), *che alla fine porta alla morte*, a ridurre via via le potenzialità per realizzare qualcosa.
Quindi sono le cause di morte, i danni, ad essere alla base del problema di cui sta parlando.

Forse Tyson ha in mente il seguente filone di ragionamento legato al rimpianto e al senso di colpa, che si trova in articoli che parlano del senso della vita e della morte, in cui la morte è considerata una certezza ineluttabile, un immutabile costante, e che arriva molto presto (vedi https://www.indiscreto.org/prima-o-poi-tutti-affronteremo-la-morte-puo-aiutarci-darle-un-senso/), ed è quindi la premessa, il presupposto di questi ragionamenti:

_Quando l'infermiera australiana di cure palliative Bronnie Ware ha intervistato decine di persone nelle ultime 12 settimane di vita, ha chiesto loro quali fossero i più grandi rimpianti. I più frequenti, pubblicati nel suo libro The Top Five Regrets of the Dying (2011), sono stati:_

* _Vorrei aver avuto il coraggio di vivere una vita fedele a me stesso, non quella che gli altri si aspettavano da me;_
* _Vorrei non aver lavorato così tanto;_
* _Vorrei aver avuto il coraggio di esprimere i miei sentimenti;_
* _Vorrei essere rimasta in contatto con i miei amici; e_
* _Vorrei essermi lasciata andare alla felicità._

Mi ricorda proprio la massima paura di Neil deGrasse Tyson, in effetti.
Peccato che queste frasi siano formulate in uno scenario in cui, per l'appunto, si muore. E la morte in questo caso è vicina.
Il fatto che ci si trovi in condizioni di rimpianto di questo tipo dipende proprio dall'imminenza della morte, che quindi è alla base del problema.

In questi articoli si cerca di trovare un senso alla morte data per inevitabile, quando è ovvio che si desidererebbe che non arrivasse (quelle persone immagino che non vorrebbero essere in fin di vita).
Quindi, dato che la morte deve arrivare, si cerca il senso nel meno peggio, ma... dimenticandosi poi che è il *meno peggio*, non il bene!

Insomma, la morale che le persone traggono da questo tipo di storie è semplicemente quella di cercare di *evitare il rimpianto in punto di morte*,
come se fosse l'essenza del problema, ma dimenticandosi del problema di base.

> Come psichiatra e psicoterapeuta, tuttavia, osservo anche quanto possa essere vuota la vita se non abbiamo un senso o uno scopo.
La consapevolezza della nostra mortalità, della nostra preziosa finitezza, può, paradossalmente, spingerci a cercare – e, se necessario, creare – il significato che desideriamo disperatamente.

È strachiaro, come anche esplicitato nei "vorrei" sopra, che il *significato* della vita sia la *felicità* all'interno della vita, non è certo la "preziosa finitezza".
La morte non prende parte al senso, tutto si trova nella vita in sé. La morte è semplicemente un distruttore di cose e di senso che, dato che viene ritenuta ineluttabile, la si vuole far rientrare dalla finestra come cosa sensata, riciclandola come sprone per agire prima che arrivi, ma dimenticandosi poi che è alla base del problema (v. anche concetto della "dimenticanza").

Sembra quindi che Neil deGrasse Tyson non si renda conto che quella paura di non aver realizzato qualcosa dipende proprio dall'_esistenza_ della morte, e dal fatto che il tempo è limitato dalla morte che incombe.

Ma quindi la morte è la condizione alla base di quella paura, cioè del problema, non della sua soluzione.
È proprio la mancanza di salute e vita a impedire di fare le cose, non il contrario.
Se la morte non arrivasse e si fosse sempre in salute, non esisterebbe più il pericolo di non poter realizzare qualcosa,
che è proprio ciò che Neil deGrasse Tyson teme di più.
Sta completamente confondendo il problema con la soluzione.

Purtroppo alcuni credono che una vita lunghissima renderebbe tutto insensato, ma lo fanno proprio perché ragionano su basi piene di bias,
senza rendersi conto che le emozioni (che danno senso alla vita) esistono nel presente, e non vengono spalmate nell'infinito,
anche se avessimo vite molto più lunghe.
Quando si approfondisce, poi si scopre che queste credenze sono solo ripetizioni di frasi fatte, non c'è un vero ragionamento sullo stare bene, e sulla consapevolezza delle dinamiche emozionali.
Molti di questi, comunque, pur nel cercare di difendere la morte, continuano a dire "purtroppo si deve morire", con quel "purtroppo" che tradisce il vero desiderio che avrebbero.

Se qualcuno ha bisogno della morte per sentire di dover esprimere amore, allora: o non ha un sentimento autentico per quella persona (o persone), o crede di dover per forza esprimere una certa cosa in un certo modo, come se esistessero regole precise uguali per tutti.
In ogni caso siamo nello schema del dovere, non dell'autenticità.

## Anche chi non ha rimpianti ha il problema dell'invecchiamento e della morte

L'imminenza della morte può condurre a situazioni di rimpianto in fin di vita. Ma ci possono essere rimpianti anche senza essere in fin di vita, chiaramente, per varie condizioni di disabilità/invecchiamento (la salute è sempre alla base del benessere).

Fenomeni di bias, dimenticanza e dissonanza cognitiva, conducono poi a credere che il rimpianto in fin di vita sia l'unico problema esistente,
come se la malattia e la morte non siano problemi in sé, come se "aver fatto" cose in passato, compreso essere stati eventualmente felici,
annullasse i problemi **del presente**, tra cui quelli della vecchiaia.

In realtà, anche le persone che si sono godute pienamente la vita, e non hanno rimpianti, soffrono in vario modo di fronte alla perdita grave di sé stessi e dei propri cari.
Non è che l'esistenza di un peggio renda automaticamente il meno peggio equivalente alla felicità o ad un sufficiente benessere
(e da qui poi parte l'ulteriore errore di dire che la felicità è sopravvalutata, o che bisogna toglierla dagli scopi...
altre forme di irrazionalità, dato che la felicità è sinonimo di situazione in cui si vorrebbe essere).
Per esempio, non credo che Neil deGrasse Tyson voglia sostenere che Robert de Niro e Michael Douglas non si siano realizzati o abbiano "perso tempo", eppure:

{{< youtube vAFC2Pvz-1Y >}}

Naturalmente poi l'analfabetismo funzionale può ripetere frasi fatte del tipo "non ci si accontenta mai", o "i ricchi non si accontentano, vogliono sempre di più" ecc.
partendo dalla fede dogmatica che dopo un certo numero di anni ci si debba accontentare di aver vissuto in passato, come se, nel presente, la salute, la felicità, la prospettiva di benessere, non contassero più nulla. Probabilmente sono gli stessi che proprinano la retorica del presente, salvo poi dire che nella vecchiaia deve contare il passato, l'aver vissuto.
