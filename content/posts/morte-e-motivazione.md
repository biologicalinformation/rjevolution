---
title: "Morte e motivazione: confutazione delle argomentazioni di Neil deGrasse Tyson"
date: 2022-06-29T21:57:15+02:00
draft: false
tags: ["logica", "retorica", "morte"]
---

Il fisico Neil deGrasse Tyson sostiene delle argomentazioni un po' curiose riguardo alla morte.

> Vivere per sempre? Certo, è un'idea allettante, ma per come la vedo io è la consapevolezza che morirò a creare l'attenzione che metto nell'essere vivo, l'urgenza di realizzarmi, il bisogno di esprimere amore ora, non più tardi. Se viviamo per sempre, perché mai alzarsi dal letto la mattina? Si ha sempre un domani.

"Non hai paura di non esserci?"

> Ho paura di vivere una vita in cui avrei potuto realizzare qualcosa e non l'ho fatto, ecco cosa temo. Non temo la morte.

Notiamo un "per come la vedo io" che mostra una certa umiltà di fondo rispettabile, e quindi pone l'argomentazione come un'opinione personale.

In sostanza Tyson sostiene che:

1. la motivazione ad agire richiede necessariamente la consapevolezza di avere una data di scadenza
2. la sua più grande paura è non aver realizzato qualcosa che avrebbe potuto realizzare

Proviamo a vedere bene quali problemi ci sono in queste affermazioni.

## 1 - La motivazione non richiede necessariamente la consapevolezza di avere una data di scadenza

Innanzitutto mostriamo che non viene mostrata la necessità incontrovertibile che sia la mortalità a fornire questa urgenza di realizzarsi o esprimere amore. Viene presa per buona, ma non dimostrata (_Petitio principii_). Potrebbero essere altre le determinanti di questa urgenza, e finché non vengono escluse, queste alternative rimangono possibili.

Infatti, la consapevolezza della morte può creare un senso di urgenza, ma non è l'unico fattore che determina la motivazione:
  * banalmente, qualcuno può essere spinto a raggiungere un obiettivo perché lo trova personalmente appagante, non perché teme la morte
  * inoltre, la morte non è l'unica cosa che può creare un senso di urgenza: anche altri fattori, come una scadenza incombente, possono creare un senso di urgenza senza coinvolgere la morte

Quindi, non solo l'urgenza non è l'unico fattore che determina la motivazione, ma ci sono anche altri fattori diversi dalla morte che possono determinare l'urgenza:
la morte è uno dei vari fattori dell'urgenza, la quale a sua volta è uno dei vari fattori della motivazione.

Un paio di esempi lampanti: i bambini piccoli e gli animali non sono consapevoli della morte, ma trovano la motivazione per alzarsi e per agire.
Per esempio i bambini giocano, imparano, mangiano perché provano queste attività piacevoli, e una cosa molto simile vale per gli animali.

Come la neurobiologia e la psicologia sanno bene, la motivazione non è basata sulla consapevolezza della morte, ma è basata sulla prospettiva di ricompensa (piacere, appagamento).
Insomma, la consapevolezza della morte non è necessaria per la motivazione, dato che è sufficiente la prospettiva della ricompensa. In altre parole, fare ciò che ci piace, ci appassiona.

Alcune confutazioni suggerite da GPT-3 di OpenAI (tra cui quella fondamentale della piacevolezza):

* Appello alla paura: l'autore cerca di spaventare il lettore per convincerlo ad accettare il suo punto di vista dicendo che se vivremo per sempre, non realizzeremo mai nulla.
* Pendenza scivolosa: l'autore suggerisce che se vivremo per sempre, non ci alzeremo mai dal letto al mattino, uno scenario estremo e improbabile.
* Falsa causa: l'autore suggerisce che è la consapevolezza della nostra mortalità a creare un senso di urgenza e di concentrazione nella vita. Tuttavia, ci sono molti altri fattori che possono creare un senso di urgenza e concentrazione.
* [...] In secondo luogo, l'attenzione che diamo all'essere vivi non deve necessariamente basarsi sulla consapevolezza della nostra mortalità. Potremmo tranquillamente concentrarci sul godere del nostro tempo di vita e vivere il momento senza preoccuparci del futuro. In terzo luogo, anche l'idea che dobbiamo realizzare qualcosa per dare un senso alla nostra vita è sbagliata. Possiamo trovare un significato nella nostra vita attraverso le relazioni, le esperienze e semplicemente godendoci il momento.

Un video divulgativo ben fatto in cui è riportata anche l'intervista con Neil deGrasse Tyson: [Death, life, and meaning walk into a bar...](https://youtu.be/IJHkCzMok1o?t=577)

## 2 - La morte è il problema, non è la soluzione

Faccio un po' fatica a capire come un fisico non si renda conto di questa palese contraddizione logica. Ma è talmente ovvio e perverso l'errore che è quasi difficile da spiegare.

Tyson dice che non ha paura della morte, ma: "Ho paura di vivere una vita in cui avrei potuto realizzare qualcosa e non l'ho fatto, ecco cosa temo".

Eh, ma si è dimenticato che quella paura di non aver realizzato qualcosa dipende proprio dal fatto che il tempo è limitato dalla morte che incombe.
Quindi la morte è la condizione alla base di quella paura. È proprio la mancanza di salute e vita a impedire di fare le cose, non il contrario. Non si può proporre il problema come soluzione. Se la morte non ci fosse, non esisterebbe più il pericolo di non aver realizzato qualcosa.

È come se Tyson non vedesse che eliminare la morte non elimina solo il senso di urgenza collegato alla morte, ma elimina anche la morte stessa, e quindi il problema fondamentale per cui a un certo punto non si può fare più niente.

In questo punto 2 l'errore è logico. Mentre nel punto 1 manca la consapevolezza delle emozioni e di come funziona la motivazione. Purtroppo l'educazione emotiva è scarsissima.

## Link esterni

* (YouTube) [Lifespan News | Death, life, and meaning walk into a bar...](https://youtu.be/IJHkCzMok1o)
