---
title: "FAQ"
date: 2022-07-01T14:49:06+02:00
draft: true
tags: ["logica", "retorica"]
categories: ["pagine"]
---

### Cos'è l'invecchiamento?

L'invecchiamento NON è il tempo che passa.

Biologicamente, l'invecchiamento è la perdita di integrità fisiologica, cioè la perdita progressiva di tutte le funzioni vitali dell'organismo, che determina l'insorgenza di disfunzioni fisiche e mentali, aumento di rischio di malattie, e morte. L'invecchiamento può essere anche descritto come un accumulo di danni (molecolari, cellulari, tissutali, ecc.). [1]

La retorica (usata spesso anche in psicologia, su questo tema), per indorare la pillola, parla spesso di invecchiamento come di un generico "cambiamento" se non addirittura "arricchimento". La realtà fisica e biologica invece è che si tratta di una *perdita netta di salute e di qualità di vita*, in sostanza di una perdita progressiva di sé fino alla morte. Non si guadagna nulla, ma si perde, e la prova incontrovertibile è che è un processo che causa la morte.
L'aumento conoscenza e consapevolezza _non_ fa parte del processo di invecchiamento, ma del processo di apprendimento. Che, ripetiamo, non c'entra nulla con l'invecchiamento (vedi sopra), anzi l'invecchiamento deteriora anche il processo di apprendimento, proprio perché si ha sempre un declino cognitivo (il fatto che avvenga a diversa velocità tra diverse persone non significa che non avvenga, è solo una conferma della diversità individuale).

Un fatto di cui si parla ancora pochissimo (a causa di una generale ignoranza sulle emozioni e della loro neurobiologia) è che la perdita di funzione a vari livelli implica anche una riduzione della funzione cerebrale e quindi anche della capacità di emozionarsi pienamente. In diversi tipi di traiettorie di invecchiamento il declino cognitivo arriva a manifestarsi varie forme di demenza, la più comune delle quali è la malattia di Alzheimer. La curva dell'aumento della demenza con l'età è forse quella più spaventosa. Altre forme di neurodegenerazione si manifestano come Parkinson.

La consapevolezza che l'invecchiamento è la principale causa di malattie croniche appartiene al dominio della **[geroscienza](/rjevolution/posts/cosa-e-la-geroscienza.md)**, la quale sta guidando un cambio di paradigma nel modo in cui affrontiamo le malattie. [2]

> In sostanza quando uno sostiene la lotta all'invecchiamento, l'estensione della vita, il ringiovanimento, l'"eterna" giovinezza, sta semplicemente difendendo la salute e la qualità di vita nel modo più razionale e scientificamente fondato.

### Perché l'invecchiamento è un problema?

Perchè la salute è la cosa più importante, e l'invecchiamento la distrugge.

> “La salute non è tutto ma senza salute tutto è niente.” – Arthur Schopenhauer

La salute è il bene che rende possibile ogni altro bene.
Di solito la gente, quando dice "l'importante è la salute", pensa solo a evitare gravi malattie, tipo cancro, Alzheimer. Per molti è sufficiente poter camminare e conservare un po' di lucidità per credere di avere la salute, ma in realtà una buona salute è molto di più. È avere una buona resistenza a traumi e perturbazioni ambientali, vedere e sentire bene, poter fare attività fisica, sessuale e soprattutto poter fare ciò che si ama e poter esprimere amore pienamente.

L'invecchiamento distrugge progressivamente la salute (in moltissimi modi diversi contemporaneamente), ed è di gran lunga la principale causa di malattie croniche e mortali, e quindi si posiziona in cima alla classifica dei problemi dell'uomo, come tutti i problemi che causano una perdita di salute (inquinamento, mancanza di cibo, violenza, terrorismo, ecc.). Numericamente l'invecchiamento causa direttamente e indirettamente circa 2/3 delle morti giornaliere.

Non solo. Prima di compromettere seriamente la salute, l'invecchiamento fa anche un'altra cosa molto grave: **toglie la giovinezza**.

Se ne parla molto poco per via degli innumerevoli bias e della retorica in cui siamo immersi, ma anche questo è un enorme problema per quanto riguarda il benessere degli individui. Un indizio di questo problema è la cosidetta curva a U della felicità.

La perdita della giovinezza è associabile alla perdita della prospettiva di realizzare i propri sogni, al concetto di "fallimento", alla perdita della possibilità di sperimentare in modo spensierato.

Altri problemi correlati all'invecchiamento:

- La perdita di informazione associata alla perdita delle vecchie generazioni: se davvero il mondo fosse in peggioramento, come molti credono (il che è tutto da dimostrare, come minimo), l'unico motivo per questa presunta perdita di valori e vecchie buone abitudini sarebbe la perdita di informazione, e l'informazione viene persa principalmente perché le vecchie generazioni muoiono, per cui quelle nuove nascerebbero senza valori. Da capire quali sarebbero questi mitici valori... sembra proprio che la salute non ci sia, e nemmeno il rispetto per le emozioni e la diversità.
- Sempre associato alla perdita di informazione. Ostacoli alla ricerca della verità su misteri irrisolti, es. Ustica: "Questo mistero rimarrà purtroppo tale, non perché sia impossibile trovare la verità, ma piuttosto perché chi sa tace o è morto." (uno dei tanti commenti su un video su Ustica: https://www.youtube.com/watch?v=mT6afAJNC8w)

### Perché molta gente non vede chiaramente il problema dell'invecchiamento?

Il credere che sia inevitabile (credenza assai comprensibile) aiuta, comunque questa dissonanza cognitiva avviene probabilmente per un insieme di motivi tra cui:

- negazione psicologica del problema
    - teoria della gestione del terrore: una cosa percepita come terribile, ritenuta inevitabile e lontana può finire presto nel dimenticatoio
    - scarsa educazione emotiva: non si è in contatto con i propri desideri e sentimenti, che vengono ignorati, soppressi, anche per paura del giudizio
    - giudizio e senso di colpa: sentirsi giudicati per i propri desideri, che sono del tutto legittimi (ad esempio quello di voler continuare a rimanere in salute o giovani, di volere che i propri cari stiano bene, quindi sopravvivano, ecc.) 
    - retorica del sacrificio e del dovere: credere che ci si debba sacrificare o che si debba seguire dei copioni preimpostati ed immutabili
    - sindrome di Stoccolma
    - appelli alla retorica
    - la psicologia stessa ha ignorato, negato, il problema della morte e dell'invecchiamento, rifugiandosi molto spesso nella retorica
- scarsa cultura logica, scientifica e filosofica
    - fallacie logiche e bias vari:
        - fallacie naturalistiche:
            - appello alla natura ("è naturale, quindi tutto ok")
            - confondere fatti con valori, descrizioni con prescrizioni ("è cosi quindi deve essere così", v. legge di Hume)
            - appello alla normalità ("è normale, quindi tutto ok")
            - credere che la natura sia un'entità intelligente ed etica
        - appello alla tradizione ("è sempre stato così, quindi va bene")
        - appello al passato ("ha vissuto un tot, la qualità di vita presente e futura non conta, possiamo buttarlo via")
    - ipotizzare non ben precisati problemi etici futuri
        - senza problematizzare e analizzare criticamente l'eticità dello status quo, in cui vi è il problema etico delle persone che si ritrovano senza averlo scelto in un contesto di condanna a morte e senza poter scegliere. Non solo non vi è la certezza della felicità e del futuro, ma anzi l'unica certezza è la morte, ovvero lo scenario peggiore.
        - ignorare cosa è l'etica e su cosa si fonda (benessere di creature coscienti, quindi emozioni e sentimenti)
    - mancanza di cultura biologica su:
        - evoluzione
            - credere che l'evoluzione abbia degli scopi predefiniti e che abbia pianificato che l'invecchiamento sia un mezzo per raggiungere tali scopi, o mantenerli
                - credere che l'evoluzione abbia il fine di conservare le specie
            - ignorare la biodiversità individuale
            - credere che il cambiamento sia un fine e non un mezzo
        - invecchiamento biologico
            - credere che l'invecchiamento sia il passare del tempo
            - credere che l'invecchiamento sia inevitabile
            - credere che esista l'"invecchiamento sano"
        - neurobiologia delle emozioni (relazioni con salute, sopravvivenza, ed evoluzione)
    - mancanza di integrazione tra etica, neurobiologia delle emozioni ed evoluzione

Questa sorta di torpore, letargia, indifferenza, alienazione, trance ("pro-aging trance") è riportata anche in alcuni paper scientifici.

### Cos'è l'estensione della vita?

Lo scopo è migliorare e mantenere la salute del tempo in cui si vive. Il punto è che se la salute migliora veramente, anche la vita inevitabilmente si allunga.

Con il termine "estensione della vita" si intende il concetto del mantenimento della *salute* (non della decrepitezza) per molto più tempo rispetto alla situazione attuale (il limite teorico dell'aspettativa di vita, "lifespan" è calcolato in 150 anni[3], anche se al massimo si sono raggiunti i 120 anni circa, ma l'aspettativa di vita in salute, healthspan in inglese, è molto più bassa).
Per "estensione indefinita della vita" si intende il mantenimento della vita in salute a tempo indeterminato, che è intrinsecamente lo scopo etico dell'uomo e della medicina, dato che rispetta i valori di salute e libertà.

**Attenzione** ai frequentissimi equivoci e alla seduzione retorica del tipo "aggiungi vita agli anni e non anni alla vita": lo _scopo_ di tutto ciò non è la mera durata, ma la **qualità della vita nel presente**.
La qualità della vita richiede salute e quindi integrità fisiologica. Ma quando si riesce a ottenere il mantenimento dell'integrità fisiologica, automaticamente anche la vita si allunga. Questo perché una persona con un'età biologica corrispondente a quella di un venticinquenne medio, per esempio, ha alta probabilità di sopravvivere, perché ha alta resilienza (la struttura determina la funzione, quindi anche la resilienza).

Probabilmente si dovrebbe usare il termine "estensione della salute" (o estensione della qualità di vita), ma date le premesse sopra, i concetti sono equivalenti. Non si può migliorare veramente la salute senza che insieme non si allunghi la vita, e non si può allungare la vita senza migliorare veramente la salute. Questi concetti chiave sfuggono anche ad alcuni filosofi che occasionalmente parlano di medicina, morte e vecchiaia (vedi Galimberti).

L'estensione indefinita della vita quindi richiede necessariamente che l'invecchiamento (accumulo di danni) si fermi, perché oltre un certo limite si verifica un cedimento strutturale critico e quindi la morte. Pertanto, sono fisicamente impossibili gli scenari alla "mito di Titone" in cui si è "immortali" continuando a invecchiare ([Can You Age Forever? | LifeXtenShow](https://youtu.be/hZvCaRPp2ds)).

Per approfondire:

* (video) [What Is Life Extension? | LifeXtenShow](https://youtu.be/OzCzCWAxs2g) - video in inglese con sottotitoli anche in italiano
* (video) [Perché Invecchiare? L'Estensione della Vita | Ulisse](https://youtu.be/waTXhLwsxYA) - Versione ridoppiata in italiano del video di Kurzgesagt - In a Nutshell

### Qual è lo scopo dell'estensione della vita?

Lo scopo dell'estensione della vita è mantenere una salute e qualità della vita ottimali nel presente. Per motivi biologici fondamentali, la salute ottimale è quella che corrisponde alla struttura e funzione giovanile dei 20-30 anni. In uno studio si parla dei 27 anni come massimo da più punti di vista.

### Benefici dell'estensione della vita in salute

* Possibilità di mantenere salute e qualità della vita, che sono universalmente riconosciute come le cose fondamentali. In effetti è già surreale chiedere quali siano i benefici, perché è uno scopo che ha già senso in sé stesso senza secondi fini;
* maggiore libertà
* maggiore possibilità di realizzare, mantenere e sviluppare sogni (importante per la salute mentale);
* possibilità di (ri)trovare/scoprire sé stessi e l'eventuale anima gemella, con tutta la dovuta calma, senza fretta e senza ansia;
* avere tempo per rimanere nello stato desiderato
* avere tempo e possibilità per recuperare in seguito a gravi problemi (che di solito sono di salute)
* rispettare la diversità e le persone più sensibili (persone che tengono alla propria vita e a quella degli altri, e al benessere)
* accumulo di consapevolezze, cultura ed esperienze e loro condivisione
* parità dei diritti di salute, senza discriminazione anagrafica
* eliminazione dell'ageismo
* ridurre/evitare la perdita di saggezza degli anziani (che comunque rimarrebbero giovani)
* ottenere giustizia: molte persone non ottengono giustizia o la ottengono quando è troppo tardi, per la lentezza dei processi e il fatto che è tutto impostato per una vita breve
* arrivare alla verità di misteri irrisolti (Ustica, e molti altri)
* poter vedere gli sviluppi futuri

(video) [What Are The Benefits of Life Extension? | LifeXtenShow](https://youtu.be/zsQlgZX7hvQ)
(video) [Life Extension | Isaac Arthur](https://www.youtube.com/watch?v=kKmdc2AuXec)

## L'invecchiamento è inevitabile?

[Getting older without getting old - with Andrew Steele | The Royal Institution](https://youtu.be/fX9P1xuIJGg)

### Non si può fermare il tempo

L'impossibilità di fermare il tempo non implica l'impossibilità di fermare l'invecchiamento biologico, perché il tempo e l'invecchiamento biologico sono due cose diverse.

* **tempo**: una misura della durata degli eventi → _anni_
* **invecchiamento biologico**: l'eventuale processo di deterioramento negli organismi viventi nel corso del tempo → _danni_

### Mito: l'invecchiamento è una legge di natura

Sicuri? Diamo la parola Richard Feynman che di leggi di natura se ne intende, essendo un fisico e un filosofo:

> “Infine, vi è il problema della morte. Una delle cose più notevoli è che nulla in biologia indica che la morte sia necessaria. Se volessimo realizzare il moto perpetuo, le leggi della fisica sarebbero già sufficienti per farci escludere una tale possibilità - oppure le leggi sono sbagliate. Ma nulla di quanto si è finora trovato in biologia indica l'inevitabilità della morte, e questo mi fa sospettare che la morte non sia affatto ineluttabile: sarà una questione di tempo, ma prima o poi i biologi scopriranno le cause di questa seccatura, e questa tremenda malattia, questa provvisorietà del corpo umano, verrà curata.” - Il piacere di scoprire. Richard P. Feynman

Infatti, contrariamente a ciò che molte persone credono, non esistono in biologia leggi che affermino che un organismo vivente debba invecchiare. "Ah, è anche biologo? Non lo sapevo". Ora lo sai.

Quello che molti chiamano in causa è il secondo principio della termodinamica. Peccato che tale principio valga solo per i sistemi isolati, mentre gli organismi viventi sono tutto tranne che sistemi isolati, e scambiano materia ed energia con l'ambiente esterno. I sistemi aperti possono diminuire la loro entropia, gli oggetti possono essere riparati, le stanze possono essere riordinate, la vita può evolvere, ed esistono in natura organismi con senescenza trascurabile o negativa (vedi [paper](/rjevolution/papers/senescence-is-not-inevitable)). David Sinclair sull'entropia degli organismi viventi: https://youtu.be/9nXop2lLDa4?t=1306.

#### Se anche l'invecchiamento fosse una legge di natura, non necessariamente sarebbe un problema insormontabile

Colpo di scena incredibile, che non si trova in giro! Anche se per assurdo l'invecchiamento fosse una legge di natura (cosa che risulta smentita dalla teoria e dall'evidenza), comunque non vorrebbe dire che non possiamo farci nulla.
Infatti anche la gravità è una legge naturale che, sulla Terra, spinge tutti gli oggetti verso il basso, ma cionostante si sono evolute innumerevoli soluzioni per aggirarla, contrastarla e andare nella direzione opposta:

* pollini
* insetti volanti
* uccelli
* ascensori
* aeroplani, elicotteri, droni, ...

### Tutte le cose hanno un inizio e una fine?

Errore 404: NOT FOUND. Non esistono leggi fisiche di questo tipo.

Questa è una classica credenza popolare vaga e dogmatica su cui tante persone hanno una fede incrollabile. Tuttavia è una credenza non solo infondata, ma anche autocontraddittoria.

Proviamo ad intepretarla nei vari modi possibili a seconda di cosa si intende per "cosa":

1. Versione ristretta, in cui le cose sono i sistemi fisici:
   * Tutti i sistemi fisici: se questa legge vale per tutte le cose, cioè tutti i sistemi fisici, essendo l'universo un sistema fisico, esso stesso dovrebbe avere avuto un inizio. Questo implicherebbe un tempo in cui l'universo non esisteva, cioè in cui non vi era assolutamente nulla. Ma dal nulla assoluto non può generarsi alcunché perché non vi sarebbe alcuna causa che produca alcun effetto in alcunché. Quindi è impossibile che l'universo abbia avuto un inizio (NB: le fluttuazioni quantistiche non sono il nulla assoluto, ma sono già qualcosa di esistente e ben diverso dal nulla, cioè un universo in un particolare stato), e quindi non è vero che tutto ha un inizio e una fine. Questa legge quindi presenta dei problemi anche nella sua definizione ristretta.
   * tutti i sistemi fisici tranne l'universo

1. Versione estesa in cui anche l'energia è una "cosa" che deve iniziare e finire: se l'energia avesse una fine (o un inizio) allora non si conserverebbe, quindi si violerebbe il principio di conservazione dell'energia, che è uno dei più confermati della fisica.
1. Versione estesa in cui ogni tipo di fenomeno o processo è una "cosa": la particolare cosa che corrisponde all'invecchiamento umano e degli animali dovrebbe avere una fine, e quindi ci dovrebbe essere un tempo in cui gli uomini non invecchiano più.
1. Versione ancora più estesa in cui anche le leggi sono cose: implica che anche questa legge dell'inizio e della fine delle cose dovrebbe avere un inizio e una fine, quindi prima o poi finirebbe. Questo implica necessariamente che questa versione non può essere vera, e che quindi devono esistere leggi immutabili.

In conclusione, questa legge certamente non è vera:
* per l'universo come sistema fisico
* per tutte le leggi dell'universo (includerebbe se stessa, autonegandosi).

Implicazioni:
* esiste necessariamente un qualcosa di eterno e immutabile. Alcuni esempi potrebbero esssere le leggi naturali, ovvero i principi di conservazione, la velocità della luce, ecc.
* l'universo esiste sempre, perché se qualcosa esiste eternamente, deve esistere all'interno di un universo. Di nuovo si ritorna al fatto che è impossibile che tutto abbia inizio e fine.

### Hanno dimostrato matematicamente che l'invecchiamento è inevitabile?

Si entra nella sagra dei fraintendimenti giornalistici.

1. Pyrkov, Timothy V., Konstantin Avchaciov, Andrei E. Tarkhov, Leonid I. Menshikov, Andrei V. Gudkov, and Peter O. Fedichev. 2021. “Longitudinal Analysis of Blood Markers Reveals Progressive Loss of Resilience and Predicts Human Lifespan Limit.” Nature Communications 12 (1): 2765. https://doi.org/10.1038/s41467-021-23014-1.
1. Colchero, Fernando, José Manuel Aburto, Elizabeth A. Archie, Christophe Boesch, Thomas Breuer, Fernando A. Campos, Anthony Collins, et al. 2021. “The Long Lives of Primates and the ‘Invariant Rate of Ageing’ Hypothesis.” _Nature Communications_ 12 (1): 3666. https://doi.org/10.1038/s41467-021-23894-3.


### L'invecchiamento è naturale!

Per farla breve, l'[_appello alla natura_](https://en.wikipedia.org/wiki/Appeal_to_nature) è una ben nota fallacia logica, quindi è un argomento intrinsecamente non valido, cioè non è sufficiente per dimostrare la validità di una tesi.

_Naturale_ non implica automaticamente buono, giusto, ideale o inevitabile. Inoltre la definizione stessa di "naturale" è intrinsecamente problematica.

Secondo una certa definizione arbitraria di "naturale", viene usato il termine naturale come contrapposto a tutto ciò che non è prodotto dall'uomo: ma guardandoci intorno, praticamente nulla nella vita dell'uomo è naturale (medicina, internet, ecc.).

Secondo un'altra definizione di "naturale", qualsiasi cosa che esiste fa parte della natura, quindi anche l'uomo e tutti i suoi prodotti e azioni.

Andando più nel concreto:

1. L'invecchiamento è naturale quindi salutare: falso, anche il cancro e tutte le malattie sono naturali, ma non sono salutari.
1. L'invecchiamento è naturale nel senso che è una legge di natura immutabile:
    - come rileva Feynman, in fisica e in biologia non è nota alcuna legge di questo tipo (la seconda legge della termodinamica vale solo nei sistemi chiusi, ma gli organismi sono sistemi aperti)
    - infatti esistono sistemi viventi che non invecchiano:
        - popolazioni, specie, comunità, biosfera (ma nessuno fa mai caso a questo livello dei sistemi biologici, chissà perché)
        - organismi (meduse, piante)
    - anche se fosse una legge di natura (cosa che comunque non è), questo non implicherebbe che non possiamo farci nulla. Infatti anche la gravità è una legge di natura, ma esistono uccelli e aeroplani che la contrastano e riescono a volare
1. L'invecchiamento è naturale, quindi è giusto: presuppone che la natura sia superintelligente e faccia solo cose giuste, ma ciò contraddice tutto quello che sappiamo su animali, biologia ed evoluzione, in cui emerge chiaramente che in natura avvengono le cose più violente e ingiuste che si possano immaginare (estinzione dei dinosauri, malattie genetiche, uccisione di cuccioli innocenti, ecc.)

Link esterni sulle fallacie naturalistiche:

* (video) [Is Life Extension Natural? | LifeXtenShow](https://www.youtube.com/watch?v=AGgY-6_uXQw)
* (video) [David Sinclair | Why We Age and Why We Don't Have To | Talks at Google](https://youtu.be/9nXop2lLDa4?t=217) - 3:37 parte in cui si parla di invecchiamento e cosa è naturale
* (video) [Cosa è CONTRO NATURA? | Gaia Contu](https://youtu.be/_tkJN9yXenE)
* (video) [Ma noi siamo "..........." per natura? | Entropy for Life](https://youtu.be/6BZTqq_XuzE)
* (video) [La natura è perfetta? Telmo Pievani, filosofo ed evoluzionista // L'ideatorio USI](https://youtu.be/kDiNBePGow4)
* (video) [Errori di ragionamento: appello alla natura | Alessandro de Concini - ADC](https://youtu.be/-JiRRQ29RVQ)
* https://bodycompacademy.it/academy/bias-cognitivi-fallacie-logiche/fallacia-ad-naturam-e-naturale-quindi-e-buono

###

## Scenari apocalittici

### Sovrappopolazione

1. Molto improbabile: il tasso di riproduzione tende spontaneamente ad autoregolarsi (al momento sta diminuendo) e la tecnologia ad aumentare.
2. Argomento eticamente problematico: il diritto alla vita batte il diritto alla riproduzione.
3. Non è un problema di tipo diverso o superiore da quello che già c'è con l'invecchiamento, che consiste in sofferenza e morte.

Vedi i dettagli nell'articolo dedicato: [salute e sovrappopolazione](/rjevolution/posts/salute-e-sovrappopolazione)

### Dittatori superlongevi

Il problema della dittatura quale sarebbe? Che sei costretto ha fare ciò che non vuoi, presumo.

Quindi in che senso l'invecchiamento stesso non sarebbe un dittatore immortale della peggior specie?.

Problema alla base di questa preoccupazione: sofferenza, mancanza di libertà (morte?).

Soluzione immaginaria mantenendo l'invecchiamento: morire tutti di vecchiaia, che ti toglie la libertà progressivamente e uccide tutti quelli che conosci. Rimanere dentro la dittatura dell'invecchiamento non è una gran soluzione.

Soluzione alternativa sensata: rimanere in salute e cambiare le cose.

Tra l'altro queste idee sono figlie di concezioni tipo il determinismo genetico, cioè credere che uno nasce dittatore e non potrà mai cambiare. Il cervello è un po' più plastico di così.

(video) [Immortal dictators? | LifeXtenShow](https://youtu.be/5etIiEWO_lE)

### Argomento della noia ("sai che palle")

Nessuno ha mai sperimentato questa condizione quindi non esiste alcun esempio al mondo di persona annoiata a morte essendo giovane e in salute e contemporaneamente con decenni di esperienza e consapevolezza e infinite prospettive future. Sono tutte congetture di persone che probabilmente sono già annoiate con la durata di vita attuale. Sui social si vedono molti esempi anche espliciti di questo ("sai che palle, già non ne posso più adesso", "non voglio vivere con mio marito più di quanto non sia già costretta a fare", "La mia aspettativa di vita spero non vada oltre i 40 anni mi sono già annoiato delle stesse solite cose ripetute ogni anno NATALE ESTATE PRIMAVERA INVERNO sempre le stesse cose noiose").

Tipicamente si tratta di vite strutturate nella costrizione, nei condizionamenti sociali, in cui la vita ha preso una piega in cui non esiste il piacere, ma si vive sostanzialmente per svolgere dei compiti, per raggiungere dei traguardi imposti dalla società eventualmente da esibire agli altri.

Tutte le persone che fanno davvero quello che amano vogliono che non finisca mai. Lo stare bene vuole ripetersi, è la sofferenza che vuole finire. Ci sono vari esempi di musicisti o sportivi che smettono solo perché sono costretti da motivi di salute, ma avrebbero continuato (mi vengono in mente Phil Collins, Guccini, Valentino Rossi).

In ogni caso le persone potrebbero anche cambiare tipo di carriera, niente lo vieterebbe finché si è biologicamente giovani e in salute. Non è che uno deve necessariamente continuare sempre a fare le stesse cose, ma dovrebbe avere la libertà di poterlo fare se lo desidera, così come di poter cambiare, altrimenti si è in una dittatura.

La biodiversità individuale umana presenta tipi di persone diversissime, alcune delle quali non concepiscono che le cose belle finiscano, e sono a loro agio in un mondo non effimero.

"Le persone anziane sono stanche di vivere". Eh, be' grazie, alcune sì (altre no), ma va considerata la variabile "vecchiaia" che non ci sarebbe nel caso del ringiovanimento / eterna giovinezza.

Noia vuol dire che nel presente non c'è nulla che ti piace fare. Quindi sarebbe un problema di mancanza di passioni o relazioni appaganti. Se si è giovani e in salute è un po' difficile immaginare come ci si possa annoiare, considerando che ci sono infinite cose da fare, posti da vedere, persone da incontrare e conoscere, sport e hobby da intraprendere. Chi dice che ha già fatto tutto sta palesemente dicendo cazzate. Ma anche in un ipotetico e assurdo mondo in cui le cose si ripetono, molta gente sarebbe a proprio agio facendo continuamente le cose che amano. Il fatto di avere già mangiato la pizza innumerevoli volte non causa il fatto che la pizza non piaccia più.

In ogni caso se uno proprio non volesse più vivere, non sarebbe un problema. L'eutanasia è una conquista di civiltà. L'importante è sempre il poter scegliere.

### A voi non spaventa l'idea di vivere in eterno?

> Perché dovrebbe? Tanto, smetto quando voglio… [link](https://qr.ae/pvPctP)

È tutta una questione di dare la libertà di scelta sul proprio presente.

Il concetto chiave è che finché si sta bene non si vuole morire, a prescindere dall'età. E anche quando si sta male si vorrebbe tornare a stare bene, se possibile.

### La gente si suicida già ora

I motivi del suicidio sono spesso legati a malattia e morte, in generale a perdite, non certo alla salute e alla possibilità di rifarsi una vita piena.

In generale sono tutti collegati a violenza (fisica e/o psicologica) e danno, cioè a cose brutte. Quindi il problema sono le cose brutte, non è la durata della vita.

Il concetto chiave è che finché uno sta bene vuole vivere.

### I lati buoni dell'invecchiamento

(video) [The Good Sides of Aging? | LifeXtenShow](https://youtu.be/KcpYGFbD-rQ)

### C'è di peggio

L'invecchiamento causa i 2/3 delle morti giornaliere (circa 100,000 persone al giorno), senza contare il contributo dell'invecchiamento alle malattie croniche e alla qualità di vita in generale. E non solo è la prima causa di malattia e morte, ma riguarda anche tutti. Quindi è un problema gigantesco, riconosciuto anche da OMS e ONU.

Tra l'altro potrebbe spiegare una enorme fetta dei casi di depressione, dato che l'invecchiamento implica la reale mancanza di via d'uscita (uno dei pensieri determinanti, se non il determinante, della depressione).

(video) [Aren't There Worse Problems Than Aging? | LifeXtenShow](https://youtu.be/zzqnoxXRZXc)

### Sarebbe solo per i ricchi

[Will Life Extension Be Only for the Rich? | LifeXtenShow](https://youtu.be/l7nqqMT7xpE)

## Riferimenti

[1] https://www.who.int/news-room/fact-sheets/detail/ageing-and-health#:~:text=Ageing%20explained,of%20disease%20and%20ultimately%20death.

[2] Aging in unity. _Nature Aging_ 1, 1 (2021). https://doi.org/10.1038/s43587-020-00022-2

[3] Pyrkov, T.V., Avchaciov, K., Tarkhov, A.E. et al. Longitudinal analysis of blood markers reveals progressive loss of resilience and predicts human lifespan limit. _Nat Commun_ 12, 2765 (2021). https://doi.org/10.1038/s41467-021-23014-1
