---
title: "Naturale"
date: 2022-07-05T21:57:11+02:00
draft: false
tags: ["logica", "etica"]
---

Quando si arriva a parlare di invecchiamento come di un problema, e di eventuali eventuali soluzioni, alcune persone dicono semplicemente:

> Invecchiare è naturale / invecchiare è una fase della vita

Come se questo dovesse implicare qualcos'altro, tipo che allora è tutto ok, e chiudesse la questione. Invece il ragionamento non è nemmeno iniziato.

![Sinclair](/rjevolution/images/trance/aging-sinclair-medico-normale-sei-vecchio.jpg)

https://yourlogicalfallacyis.com/appeal-to-nature

Per l'uomo (per lo meno per chi ha atteggiamento razionale, scientifico, filosofico) ragionare è abbastanza *naturale*.
Quando ci si trova davanti a un fenomeno naturale, si cerca di capire *perché* questo fenomeno si verifica, da cosa è determinato, a cosa è correlato, quali ne sono le cause, le condizioni.
È necessario? È inevitabile? La mera osservazione non fornisce di per sé una risposta a queste domande, è solo un punto di partenza.

Ci sono moltissimi modi per mostrare l'infondatezza della retorica "è naturale quindi va bene e/o è inevitabile", anche perché può significare molte cose diverse. Ecco una veloce carrellata:

1. Dipende dalla definizione di "naturale". Se con naturale si intende tutto ciò che esiste e si manifesta nell'universo, allora:
	* tutto ciò che esiste ed accade è naturale --> è naturale che l'uomo cerchi di contrastare l'invecchiamento e se l'uomo riuscirà a sconfiggelo, sarà perfettamente naturale; è naturale che le cose cambino, ecc.. (NB: alcune specie naturali ce l'hanno già fatta)
	* l'evoluzione è cambiamento e improvvisazione, quindi è del tutto naturale che le cose cambino, anche in modi imprevisti.
1. Se invece con "naturale" si intende tutto ciò che non è prodotto dall'uomo, allora:
	* qualsiasi prodotto dell'uomo non è naturale...quindi?
	* se ci guardiamo intorno siamo circondati di cose non naturali che usiamo quotidianamente ma che non consideriamo contro natura;
	* naturale non implica buono: anche malattie e cancro sono naturali, eppure le combattiamo e alcune le abbiamo debellate;
	* naturale non implica giusto: in natura esistono tantissime cose che per l'uomo sono del tutto ingiuste, immorali (tipicamente sono violenze o uccisioni gratuite, ci sono infiniti esempi nel mondo animale);
	* naturale non implica immutabile: i fenomeni naturali complessi non sono immutabili, ma cambiano a seconda delle condizioni;
	* naturale non implica che non possiamo farci niente: anche la gravità è naturale, eppure esistono ascensori, aeroplani e uccelli che sfidano la legge di gravità con successo.

Ecco una risposta "non-naturale" (by intelligenza artificiale, prodotta dall'uomo):

> Ci sono anche obiezioni etiche, come la preoccupazione che una cura per l'invecchiamento sarebbe "innaturale". Tuttavia, queste obiezioni non sono fondate, perché una cura per l'invecchiamento sarebbe semplicemente un modo per consentire alle persone di vivere più a lungo in salute, che è un desiderio naturale.

Notare anche questo. Se l'uomo crea prodotti problematici, allora l'uomo è causa di prolemi, giusto? Bene.
Questo però allora implica che anche le cose naturali possono essere causa di problemi, dato che l'uomo, guarda un po', non essendosi creato da solo, è un prodotto della natura, quindi è naturale.

Approfondiamo.

## Appelli alla natura

{{< figure alt="DOC di Ritorno al Futuro che alla lavagna spiega la fallacia dell'appello alla natura" src="/rjevolution/images/appeal-to-nature-doc.jpeg" >}}

Fonte immagine: https://www.facebook.com/foodsciencebabe/posts/pfbid02gL9vZd95wpcRgoj6jZjCi4Mv9syXj7Mmvi8TmnM4Jupea7RehTkaq17hbC9MEGX8l

La fallacia dell'appello alla natura è la convinzione che qualcosa sia buono o giusto perché è naturale.
Non è sempre così, perché le cose naturali possono essere dannose (come le piante velenose, i terremoti, ecc.).
Pertanto, l'appello alla natura non è un argomento valido.

Infatti ci sono varie cose che sono perfettamente naturali, ma contro cui combattiamo:

* cancro
* malattie di tutti i tipi
* invecchiamento e morte (il desiderio dell'eterna giovinezza esiste da tempo immemore)

Nota. Tutti sono d'accordo nel combattere il cancro, ma pochi sanno che, nel caso in cui fosse completamente sconfitto, il guadagno come aspettativa di vita sarebbe di soli 3 anni circa. Tre!
Inoltre quasi nessuno sa la relazione tra invecchiamento e cancro, che è molto forte.
Il cancro si può avere a qualsiasi età ma il rischio aumenta molto con l'aumentare dei danni (invecchiamento), e alcune statistiche sono impressionanti.

https://yourlogicalfallacyis.com/appeal-to-nature

### Il famoso "ordine naturale delle cose"

Esiste, in molti uomini (quindi come prodotto dell'uomo?), un'idea della natura come di un qualcosa che è sempre in perfetto equilibrio armonioso, poi arriva l'uomo e rompe gli "equilibri naturali".
Ti sarà capitato di sentirlo, vero?
Purtroppo questa è una visione estremamente miope e distorta della natura, che non regge di fronte alle evidenze più clamorose.

**La natura *non* è affatto in equilibrio**. Ci sono molti esempi di sconvolgimenti naturali senza l'intervento dell'uomo. Eccone alcuni:

1. Le eruzioni vulcaniche possono causare grandi devastazioni sia alle popolazioni umane sia agli ecosistemi naturali.
2. I terremoti possono causare danni ingenti sia alle strutture costruite dall'uomo sia agli habitat naturali.
3. Gli tsunami sono un altro fenomeno naturale che può causare grandi distruzioni e perdite di vite umane.
4. Vogliamo parlare degli asteroidi? Uno di essi (o addirittura due) ha sterminato i dinosauri.

No, la natura non è in equilibrio e non rispetta gli esseri viventi. È cruenta ed è priva di etica.

Se la natura fosse in un perfetto equilibrio armonico non vedremmo sbudellamenti, malattie, cancro ed estinzioni di massa.
Non ci sarebbe stato nemmeno il Big Bang (che non spiega l'origine dell'esistenza, ma l'espansione dell'universo è un dato di fatto).

Ovviamente, neanche l'uomo è uno stinco di santo, e fa anche lui più danni della grandine (toh, altra cosa naturale associata a danni: la grandine), in maniera molto stupida.
Ad esempio l'inquinamento atmosferico di origine antropica uccide circa 9 miliardi di persone l'anno, circa 24,000 persone al giorno.
Ma non certo più dell'invecchiamento che ne fa almeno 100,000, di morti al giorno... non si batte.

Del resto anche l'uomo è prodotto e parte della natura e non nasce consapevole, poi piano piano (molto piano), forse inizia ad avere consapevolezza di cosa sono i danni e di cosa è l'etica.
Ma è un processo che parte da un'ignoranza di base che appartiene anche alla natura.
Per costruire l'intelligenza ci vuole molto tempo, milioni o miliardi di anni.
Non è che prima c'era la luce e ora ci sono i tempi bui, ma anzi si parte dall'oscurità, e ora si iniza a vedere qualche luce.

### Legge di Hume o fallacia naturalistica

La legge di Hume è spesso riassunta come "nessun dovere dall'essere".
Ciò significa che non si può derivare un'affermazione "dovrebbe" da un insieme di affermazioni "è".
In altre parole, non si può ricavare un'affermazione morale da un insieme di affermazioni fattuali.

Insomma, non si può concludere ciò che si dovrebbe fare sulla base di una descrizione di ciò che è.
Non si può dire che qualcosa dovrebbe essere in un certo modo solo perché è in un certo modo.
Non si può dire che qualcosa dovrebbe accadere solo perché sta accadendo.
Non si può derivare una prescrizione (o un "deve essere") da una descrizione (o da un "è").

Applicato all'invecchiamento: chi afferma che esso è naturale sta osservando un fatto naturale, una descrizione della realtà per come è adesso, e ne sta derivando che "dovrebbe essere così", solo per il fatto che è così.
Hume fa semplicemente notare che è un salto logico non valido.
Si chiama anche Fallacia naturalistica (nota anche come: fallacia dell'is-ought, argomentazione dall'is all'ought, fallacia dell'is-should)

**[Descrizione](https://www.logicallyfallacious.com/logicalfallacies/Naturalistic-Fallacy)**: Quando la conclusione esprime ciò che dovrebbe essere, basandosi solo su ciò che è, o ciò che non dovrebbe essere, basandosi su ciò che non è. È molto comune e la maggior parte delle persone non vede mai il problema di questo tipo di affermazioni a causa delle norme sociali e morali accettate. In questo modo si elude la ragione e non ci si chiede perché qualcosa che è, dovrebbe essere così."

![](https://www.logicallyfallacious.com/uy/accounts/wwwlogicallyfallaciouscom/library-public/Naturalistic_Fallacy.jpg)

### L'invecchiamento è una legge di natura?

Ho sentito spesso dire che l'invecchiamento sarebbe una (non ben specificata) "legge di natura".

Chi dice queste cose non sa nulla di biologia, meno che meno di biologia dell'invecchiamento, evoluzione, fisica e natura.
Ripete cose vaghe, senza minimamente approfondire. Del resto, anche questo ripetere acriticamente è piuttosto naturale, ci siamo evoluti biologicamente e culturalmente in gran parte ripetendo ciò che ci precedeva, senza porci troppe domande.
Tra l'altro molti fanno un gran minestrone tra sistemi biologici e non biologici, credendo ad esempio che le stelle siano esseri viventi solo perché si parla di "ciclo di vita" di una stella.

Ma esattamente, quale legge di natura sarebbe?
Se gli si chiede, la risposta credo sia invariabilmente "si nasce, si cresce, ci si riproduce, si invecchia, e si muore", o simile, immagino. Ah, ok.
Peccato che questa non sia una legge di natura, al limite è una osservazione che riguarda la maggior parte degli organismi presenti sulla Terra (di cui conosciamo solo una piccola parte), ma non è considerata né una legge biologica, né una legge fisica, in biologia e in fisica.
E naturalmente da una descrizione non si può derivare una prescrizione etica (legge di Hume).

Ad esempio: perché gli esseri viventi nascono? Perché crescono? Perché muoiono? Per magia?
Ci sono delle cause, delle variabilità, in questi schemi? Da cosa sono determinati?
Tutti gli esseri viventi si possono riprodurre? E gli organismi sterili? Sfuggono dallo schema, violano le leggi di natura?
E gli organismi che non invecchiano (senescenza trascurabile) o ringiovaniscono (senescenza negativa)? Contro natura anche loro?

Probabilmente molte persone vedono questi fenomeni come eventi elementari o regolati da una mente superiore, non saprei,
invece che come fenomeni complessissimi emergenti dall'interazione di molti fenomeni più piccoli a livello molecolare, tutti soggetti ad evoluzione.

Quindi:

1. L'invecchiamento non è una legge di natura, ma è un fenomeno complesso soggetto ad evoluzione, sia biologica che tecnologica, e in natura (intesa in questo caso come l'insieme degli organismi viventi) si mostra già estremamente variabile. Inoltre le evidenze mostrano che è modificabile in mille modi.
1. Il secondo principio della termodinamica (quello che dice che l'entropia di un sistema isolato non può diminuire) vale nei sistemi isolati, quindi non vale nei sistemi biologici, dato che *non* sono assolutamente sistemi isolati. (1)
1. Anche nel caso in cui l'invecchiamento fosse una legge di natura, ciò non implicherebbe che non ci si possa fare niente. Infatti gli uccelli e gli aerei aggirano la legge di gravità con successo.

### È nella natura dell'uomo invecchiare?

Questa affermazione presuppone tipicamente due assunzioni:

1 - che esista un'unica natura uguale per tutti gli uomini
2 - che la natura umana sia costante nel tempo

Entrambe le assunzioni sono errate perché l'evoluzione naturale è 1 - diversità e 2 - innovazione.

Già Darwin sosteneva che non esistono specie o categorie (pensate, proprio colui che ha scritto l'Origine delle Specie), ma esistono individui, tutti diversi tra loro. Quindi di fatto ognuno ha una sua natura particolare (cosa che, per altro, sta alla base dell'evoluzione).

La natura di un essere vivente è determinata dall'interazione geni-ambiente, ed entrambi possono cambiare nel tempo.

Quindi, sostenere che "qualcosa è nella natura dell'uomo", o "l'uomo è ... per natura" significa imporre una natura immutabile e uguale per tutti, e questo è biologicamente scorretto.

Un paio di video che parlano di questo da parte di esperti di biologia, evoluzione e natura:

* [Ma noi siamo "..........." per natura? | Entropy for Life](https://youtu.be/6BZTqq_XuzE)
* (video) [La natura è perfetta? Telmo Pievani, filosofo ed evoluzionista // L'ideatorio USI](https://youtu.be/kDiNBePGow4)

## La morte è l'invenzione migliore dell'evoluzione?

A questo proposito, semmai si può dire che la vita e l'intelligenza siano un'invenzione dell'evoluzione, non certo la morte.
La morte è il disordine che esiste quando non c'è vita, non c'è bisogno di inventare niente.
Il disordine è la condizione di partenza pre-evolutiva, pre-biotica.
È molto più facile essere disordinati che ordinati, è molto più facile distruggere che costruire, morire rispetto a vivere.

Cronologicamente, dal punto di vista evolutivo:

1. non vita
1. vita
1. intelligenza

## Riferimenti

\[1\] Vanchurin, Vitaly, Yuri I. Wolf, Mikhail I. Katsnelson, and Eugene V. Koonin. 2022. “Toward a Theory of Evolution as Multilevel Learning.” _Proceedings of the National Academy of Sciences of the United States of America_ 119 (6). https://doi.org/10.1073/pnas.2120037119

### Vedi anche

* (video) [Is Life Extension Natural? | LifeXtenShow](https://www.youtube.com/watch?v=AGgY-6_uXQw)
* (video) [David Sinclair | Why We Age and Why We Don't Have To | Talks at Google](https://youtu.be/9nXop2lLDa4?t=217) - 3:37 parte in cui si parla di invecchiamento e cosa è naturale
* (video) [Cosa è CONTRO NATURA? | Gaia Contu](https://youtu.be/_tkJN9yXenE)
* (video) [Ma noi siamo "..........." per natura? | Entropy for Life](https://youtu.be/6BZTqq_XuzE)
* (video) [La natura è perfetta? Telmo Pievani, filosofo ed evoluzionista // L'ideatorio USI](https://youtu.be/kDiNBePGow4)
* (video) [Errori di ragionamento: appello alla natura | Alessandro de Concini - ADC](https://youtu.be/-JiRRQ29RVQ)
* https://bodycompacademy.it/academy/bias-cognitivi-fallacie-logiche/fallacia-ad-naturam-e-naturale-quindi-e-buono
* https://www.logicallyfallacious.com/logicalfallacies/Naturalistic-Fallacy
